[
  {
    "title": " Já budu adoptovaná? ",
    "date": "31.8.2018",
    "author": "Barbora Š.",
    "source": "",
    "perex": " Mimořádný okamžik, kdy se dívka dozvídá od svých pěstounů, že bude adoptovaná. ",
    "body": " Když měla tato mladá dívka narozeniny, její pěstounští rodiče jí řekli, že v  krabici má ještě jeden dárek. Po jeho rozbalení se dozvěděla, že bude  adoptovaná a její reakce vám nejspíš vžene slzy slzy do očí.    Její maminka, která ji vzápětí obejme, se také rozvzlyká a vypráví: \"Byl to  den (24. srpna), kdy jsme naší dceři řekli, že ji, jejího bratra i sestru  můžeme adoptovat. Nechceme, aby dále žili v dlouhé nejistotě. Vždyť naše dcera  se za adopci modlila celých 1128 dní (přes tři rok, co byla u nás v pěstounské  péči.\"             Video se na sociálních sítích setkalo s mimořádným ohlasem a maminka Paige  Zezulka k tomu dodává: \"Adopce je skvělá věc a my chceme, aby ostatní věděli,  že adoptování starších dětí a sourozenců může být nejkrásnější dobrodružství,  jaké jste kdy mohli mít!\" ",
    "url": "/clanek11481.htm",
    "downloadedDate": "Tue Mar 10 13:34:02 CET 2020"
  },
  {
    "title": " Vzdělávat můžete venku, ale na jídlo si postavte dům ",
    "date": "13.1.2020",
    "author": "Tereza Valkounová",
    "source": "Informatorium 3-8 ",
    "perex": " Jedenačtyřicet lesních mateřských škol zůstává v nejistotě a s nimi více než  900 dětí, které se v nich vzdělávají. ",
    "body": " Jedenačtyřicet lesních mateřských škol zůstává v nejistotě a s nimi více než  900 dětí, které se v nich vzdělávají. Jsme v druhém roce provozu LMŠ jako  nového typu mateřských škol v ČR. Nového v tom, že v souladu se školským  zákonem tyto mateřské školy vzdělávají děti venku, proto jejich zázemí netvoří  stavby. Na neexistenci budov ovšem právě tvrdě narazila stále nedořešená  poslední otázka jejich provozu – stravování, neúředním jazykem řečeno svačiny a  obědy pro děti.    Stravování je v českém školském systému nedílnou součástí vzdělávání. Nárok  dětí na pravidelné jídlo zajišťuje školský zákon (č. 561/2004 Sb.), jeho  nezávadnost hlídá mimo jiné zákon o ochraně veřejného zdraví (258/2000 Sb.).  Zatímco první konstatuje, že děti mají mít zajištěnu stravu školou, druhý  specifikuje, jakým způsobem má být s jídlem manipulováno.    A zde LMŠ narážejí. Do zdi úřadu ministerstva zdravotnictví. Zatímco ostatní  instituce, jako ministerstvo školství či Česká školní inspekce, vnímají, že na  nový druh vzdělávání je třeba nově aplikovat existující pravidla, případně  doplnit nová, ministerstvo zdravotnictví odmítá jednat. Snaha inovovat  vzdělávání tady naráží na strnulost požadavků na podmínky školního stravování.            Resort zdravotnictví totiž nyní nově požaduje pro výdej jídla stavby. ALMŠ s  tímto úřadem přitom jedná od vzniku prvních LMŠ a nikdy takový požadavek  nezazněl tak konkrétně jako nyní. Je tedy zřejmé, že záleží na úhlu pohledu.    „Dostat úředníky z ministerstva zdravotnictví k jednacímu stolu je úkol,  kterému se Asociace lesních mateřských škol (ALMŠ) věnuje několik let.  Zorganizovat schůzku se ale povede jen občas. Zjara se to podařilo v Senátu za  podpory senátorů včetně lékařů, v listopadu se uskutečnila schůzka s hlavní  hygieničkou. Výsledek je ale stále stejný. Ministerstvo zdravotnictví nechce  problém řešit a zároveň slyšíme, že se měl řešit dříve, než vznikl. Nyní  zdravotnictví pro změnu čeká na kroky ministerstva školství,“ říká Tereza  Valkounová, předsedkyně ALMŠ, která sdružuje většinu LMŠ a lesních klubů v  České republice.    Podstatou problému není, zda lze v lesních podmínkách dodržet kvalitní  hygienický standard stravování. To lze. Víme to z našich členských školek i ze  zbytku EU. Kdyby zde bylo epidemiologické riziko, dávno by bylo jasné a řešené.  Problémem je, že ministerstvo zdravotnictví vyžaduje formální dodržování svého  výkladu evropských směrnic.      Jaké navrhujeme řešení?    Zdravotnictví tlačí na školství, aby doplnilo výjimku, aby LMŠ nezajišťovaly  stravování. Ano, bylo by tím o starost méně na všech stranách, a pokud to jinak  nepůjde, bude ALMŠ toto řešení podporovat.    „Stačilo by však daleko méně – například doplnit vyhlášku o školním  stravování, aby bylo jasné, jak v LMŠ probíhá – tedy za dodržování správné  hygienické praxe a mimo budovy s tím, že výdej jídla zajišťuje nepedagogický  pracovník,“ říká předsedkyně ALMŠ Tereza Valkounová. ",
    "url": "/clanek12005.htm",
    "downloadedDate": "Tue Mar 10 13:34:05 CET 2020"
  },
  {
    "title": " Kde vzít na cestu kolem světa? Posílejte si peníze pravidelně do fondu! ",
    "date": "11.6.2018",
    "author": "Komerční sdělení",
    "source": "",
    "perex": " Přemýšlíte nad tím, kde sehnat peníze na nové auto, studia pro dítě, lepší  bydlení nebo třeba na cestu kolem světa? ",
    "body": " Jednou z možností je investování. Posílejte si pravidelně část výplaty do  některého fondu. Na naše otázky odpovídal Petr Matějek, investiční specialista  Komerční banky.    Jak tedy našetřit peníze a ještě je zhodnotit?    Tuto otázku si přirozeně klade každý, ale najít správnou odpověď je  složitější. Pravdou je, že na běžném účtu se peníze nezhodnotí, naopak lákají  spíše k utrácení. Proto je potřeba pravidelně každý měsíc posílat část výplaty  jinam. Já doporučuji některý fond.            Kde tedy mohou vydělat?    Jak už jsem zmínil, jsem přesvědčen, že optimální volbou v současné době je  vhodný typ fondu. Proto, abyste dosáhli zajímavé sumy peněz, je ideální  variantou pravidelné posílání volných finančních prostředků do zvoleného  investičního fondu. Tak si můžete za několik let vytvořit skutečně zajímavou  finanční rezervu. Rozhodně neotálejte, protože každý měsíc, kdy si šetříte, se  počítá.    Hodně lidí ale nebude moci pravidelně odkládat do nějakého fondu z rodinného  rozpočtu tisíce korun.    U fondů již dávno neplatí, že je využívají jen lidé, kteří mohou dát měsíčně  stranou vyšší sumy peněz. U nás můžete začít již od 300 Kč měsíčně. Takovou  částku si může dovolit téměř každý. Stačí na pobočce Komerční banky zadat  trvalý příkaz na několik stovek měsíčně a o nic víc se již nemusíte starat.  Ukládání peněz do fondů by ovšem nemělo být krátkodobou záležitostí.    Když máte peníze na účtu, snadno a rychle si za ně koupíte třeba novou pračku.  Vybrat si peníze z fondu bude asi složitější?    Peníze si z fondů můžete vybrat kdykoliv. Prostředky na svůj účet pak  dostanete zpravidla do dvou týdnů. Investiční účet lze ovládat jak v  internetovém bankovnictví, tak i prostřednictvím mobilního telefonu. Nikam  nemusíte chodit, vše vyřídíte pohodlně z domova.    Jak tedy začít?    Jak jsem již zmínil, stačí zajít na jakoukoli pobočku Komerční banky nebo  bezplatně zavolat na číslo 800 111 166, kde vám poradí, jaký typ fondu zvolit,  jak dlouho do něj odkládat a kolik můžete získat navíc. Více informací je k  dispozici na webových stránkáchwww.investujtepravidelne.cz  https://www.amundi-cr.cz/web/pravidelne_investovani/index.html?utm_id\u003d50973\u0026utm_source\u003drodina\u0026utm_medium\u003ddisplay\u0026utm_campaign\u003dpravidelne_investice~kb_investice-pravidelne_investovani~052018-072018\u0026utm_content\u003dpr . ",
    "url": "/clanek11396.htm",
    "downloadedDate": "Tue Mar 10 13:34:05 CET 2020"
  },
  {
    "title": " Učitelé by se měli „prát“ za mnohem výraznější a dlouhodobé navyšování  investic do vzdělávání, ne za „drobné“ do (ne)tarifů ",
    "date": "6.11.2019",
    "author": "Bob Kartous, EDUin",
    "source": "",
    "perex": " Školské odbory vyhlásily na středu 6. listopadu stávku kvůli neshodě na poměru  navýšení učitelských platů v příštím roce. ",
    "body": " EDUin v této souvislosti upozorňuje, že hlavní pozornost by se měla upřít k  dlouhodobě udržitelnému zvyšování platů pedagogických i nepedagogických  pracovníků, jejichž odměny jsou i přes přidávání stále dramaticky nízké, stejně  jako k celkovému podfinancování nejdůležitější oblasti společenského rozvoje a  vzdělávání. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads   Navýšení platů učitelů o 10 a 9 % v příštích letech, navržené ministerstvem  školství, je nedostatečné a myslitelné pouze za předpokladu růstu po roce 2021,  tedy naplnění vládního prohlášení. Výpočty think-tanku CERGE-EI ukazují, že  vlivem zvyšujících se platů vysokoškolsky vzdělaných pracovníků, mezd v  soukromém sektoru a růstu ekonomiky je plánované přidávání především dorovnáním  předchozích dluhů. Aby se platy učitelů přiblížily platům ostatních VŠ  vzdělaných pracovníků v poměru srovnatelném se zeměmi OECD, muselo by zvyšování  o 10 % každoročně pokračovat až do roku 2024. Při růstu 7,5 % by se Česko na  průměr OECD dostalo až v roce 2029.    Je legitimní, že se ministr školství snaží rozdělit ve vládním jednání  dosaženou částku určenou k navýšení platů do tarifní i netarifní složky, neboť  samotné plošné navýšení platů nelze považovat za stimul ke zvyšování kvality  pedagogické práce v českých školách. A to je – i za situace podfinancování –  cíl, jenž by měl být z pozice řízení veřejného vzdělávacího systému sledován.  Učitelské platy jsou velmi rovnostářské a ve srovnání s dalšími zeměmi OECD je  zásluhové odměňování minimální.    Současná aktivita školských odborů přichází v situaci, kdy existuje vůle plnit  prohlášení vlády. Je proto nezbytné zdůrazňovat nutnost zvýšit investice do  českého vzdělávacího systému, který odměňuje své učitele téměř nejhůře ze všech  rozvinutých ekonomik v OECD. Plošné navyšování bez rozlišení kvality  pedagogického procesu, a to při absenci kariérního řádu, nelze považovat za  účelné. Přestože těžištěm má být tarifní složka, ředitelé škol musí jako  pedagogičtí lídři mít dostatek prostředků pro odměňování dobrých učitelů.    Reforma financování regionálního školství, která významně posílí vliv  ministerstva školství na výši a dělení finančních prostředků ve školách, ve své  nynější podobě zajistí slibované peníze na nadtarifní složku učitelských platů.  Zatímco dříve ředitelé nedostávali prostředky na základě svého pedagogického  sboru, přicházející systém počítá s umístěním jednotlivých učitelů v platových  stupních, a tak má poslat správnou částku včetně nadtarifů.    Pro lepší postavení učitelů je nezbytné představit plán navyšování učitelských  platů i po roce 2021. Pouze kontinuální růst vytvoří srovnatelné podmínky pro  učitele s ostatními vysokoškolsky vzdělanými pracovníky. Stávku učitelů,  nicméně, lze vnímat v širším duchu jako nespokojenost se svými pracovními  podmínkami. Aby se však v budoucnosti zlepšily, měli by učitelé a odboráři  požadovat jak plán dlouhodobého navyšování, tak využití prostředků k podpoře  zvyšování pedagogické kvality a způsobu, jak takovou kvalitu měřit (kariérní  řád, standard).    Bohumil Kartous, vedoucí komunikace EDUin, řekl: „Je smutné číst na sociálních  sítích vyjádření komunikačního týmu premiéra Babiše, v němž nějaký PR pracovník  staví do vzájemného sporu platy učitelů s inkluzí a podporou neveřejného  školství. Takové diletantství efektivně bourá sebeupřímnější snahu ministra  školství Plagy změnit kurz vzdělávací politiky v ČR do smysluplnějších vod.  Samotnou stávku odborářů nejlépe shrnul učitel Vojtěch Hála z Gymnázia Na  Zatlance. Odbory se chovaly netečně v době, kdy vlády vzdělávání úplně  ignorovaly. Jejich frenetická aktivita nyní je komická a skončí fiaskem.“ ",
    "url": "/clanek11941.htm",
    "downloadedDate": "Tue Mar 10 13:34:09 CET 2020"
  },
  {
    "title": " Jak říkají děti tátovi a mámě ve světě? ",
    "date": "13.6.2018",
    "author": "Janeska",
    "source": "",
    "perex": " Víte jak zní naše Máma a Táta v různých jazycích nebo kulturách? ",
    "body": "Je to často podobně znějící nebo dokonce stejné, ale stejně je srovnání  zajímavé. Víte jak zní naše Máma a Táta v různých jazycích nebo kulturách?   Země Máma Táta  Slovinsko Mami (nebo mamica) Ata (nebo ati)  Estonsko Emme Issi  Polsko Mama Tata  Srbsko Mama Tata  Rusko Mama Papa  Německo Muttilein (nebo mutti) Vatilein (nebo vati)  Bengálsko Ma Baba  Jihoafrická republika Mamma Pappa  Irsko Máthair Athair  Španělsko Mami Papi  Holandsko Mama Papa  USA Mom (nebo Mommy či Mama) Dad (nebo Daddy či Papa)  Brazílie Mae (nebo mainha) Pai (nebo painho)  Filipíny Nanay (nebo inay či ina) Tatay )nebo itay či ama)  Hebrejština Ima Aba ",
    "url": "/clanek11402.htm",
    "downloadedDate": "Tue Mar 10 13:34:11 CET 2020"
  },
  {
    "title": " Neuvěřitelné foto při oslavě 104. narozenin ",
    "date": "16.8.2019",
    "author": "Janeska",
    "source": "",
    "perex": " Své 104 leté narozeniny oslavila Shoshana Ovitzová pořádně - společnou fotkou  s jejími 400 potomky u Západní zdi (Zeď nářků) v Jeruzalémě. ",
    "body": " Shoshana Ovitzová přežila Osvětim poté, co byla svědkem, jak její matka byla  předána nacistickému zločinci doktoru Josefu Mengelemu. Po osvobození potkala  budoucího manžela Dova Ovitze, jehož manželka a 4 dcery byly také zavražděny.  Vzali se a žili v Rakousku, později se přestěhovali do Haify v Izraeli, kde se  jim narodili dva synové a dvě dcery.    Společného focení se bohužel nemohlo zúčastnit asi 10 % jejích potomků.      Twitter Silvan Rahav  https://twitter.com/SivanRahav/status/1159010803611295744            \"???? ????. ???? ???, ????? ?????, ???? ?? ???????. ??? ????? ?\"? ????? ??? ??  ??? ???. ???? ?????? ???? ?? ??? ??, ????? ?????? ?? ???? ??????. ?? ??????  ???? ?????. ??? ???? ?????? ????? ?? ?????? ?????. ??? ???? ??????? 104 ??????  ????: ??? ??????? ????? ???? ????? ??????\".pic.twitter.com/jZQ4yiFf1o  https://t.co/jZQ4yiFf1o — ???? ??? ???? (@SivanRahav) August 7, 2019  https://twitter.com/SivanRahav/status/1159010803611295744?ref_src\u003dtwsrc%5Etfw       ",
    "url": "/clanek11860.htm",
    "downloadedDate": "Tue Mar 10 13:34:13 CET 2020"
  },
  {
    "title": " Batole uniklo ze zajetí s pomocí zlatých retrívrů ",
    "date": "4.7.2018",
    "author": "Janeska",
    "source": "",
    "perex": " Maminka nalezla svoji 15 měsíční dceru brzy ráno, jak se prochází po chodbě. ",
    "body": " Maminka nalezla svoji 15 měsíční dceru brzy ráno, jak se prochází po chodbě.  Byla to pro ni záhada, vždyť ji večer zavřela ve svém pokoji a na kliku batole  nedosáhne. Jak se mohla ze \"zajetí\" dostat?    Vysvětlení nakonec přišlo, když si prohlédla záznamy z kamery, která byla v  dětském pokoji umístěna. Malé batole totiž v poslední době často ujídalo zlatým  retrívrům z jejich misky, ti si toho všimli a nyní holčičku přišli pozvat ke  společné snídani,         ",
    "url": "/clanek11426.htm",
    "downloadedDate": "Tue Mar 10 13:34:15 CET 2020"
  },
  {
    "title": " Francie zakázala od září ve školách mobily ",
    "date": "2.8.2018",
    "author": "Barbora Š.",
    "source": "",
    "perex": " Jde o splnění jednoho z předvolebních slibů prezidenta Emmanuela Macrona. ",
    "body": " Francouzský parlament v pondělí schválil zákaz používání mobilních telefonů a  dalších komunikačních zařízení na školách, které navštěvují žáci do patnácti  let. Jde o splnění jednoho z předvolebních slibů prezidenta Emmanuela Macrona,  které však opozice kritizuje: tato úprava prý nijak neřeší situaci ve školství.    Doposud měly francouzské školy možnost zakázat používání mobilů ve školním  řádu, nyní je to zakotveno v zákoně.            Zákaz, který začne platit od září, se kromě telefonů bude týkat i tabletů či  chytrých hodinek. Své telefony budou studenti muset mít v batozích nebo v  zamykatelných skříňkách.    Školy budou moci udělit výjimku v případě, že zařízení budou používána při  výuce nebo je budou potřebovat hendikepované děti.    Opozice kritizuje i to, že zákon nezmiňuje žádné tresty - jestliže studenti  neuposlechnou, tak jim zatím nic nehrozí.    Studenti a rodiče mají obavy z toho, že se děti nemohou ozvat v případě  nějakého nebezpečí. Richard Ferrand, předseda poslaneckého klubu vládnoucí  strany Republika vpřed, se však důrazně ohrazuje: „Když jsem chodil do školy,  mobily neexistovaly. A taky jsme čelili nebezpečím. Tohle už je skoro jako  posedlost.“ ",
    "url": "/clanek11445.htm",
    "downloadedDate": "Tue Mar 10 13:34:17 CET 2020"
  },
  {
    "title": " Kámen, nůžky, papír! ",
    "date": "30.1.2020",
    "author": "Janeska",
    "source": "",
    "perex": " Nemyslete si, že tuto známou hru hrají pouze děti. ",
    "body": " Nemyslete si, že tuto známou hru hrají pouze děti. I mezi dospělými má hra  celou řadu soutěží, pořádá se dokonce imistrovství světa  https://www.youtube.com/watch?v\u003dhRIXXCe0Hi0. Strategiím, jak tuto hru  vyhrávat, se věnuje celá řada stránek, napříkladHow to Win at Rock, Paper,  Scissors https://www.wikihow.com/Win-at-Rock,-Paper,-Scissors nebo česky zde  https://vtm.zive.cz/clanky/jak-vyhrat-kamen-nuzky-papir-vysledek-zdaleka-neni-jen-dilem-nahody/sc-870-a-194030/default.aspx .  Jaká zábava to může být, když hru hrají táta s dcerou, znázorňuje následující  video:         ",
    "url": "/clanek12025.htm",
    "downloadedDate": "Tue Mar 10 13:34:21 CET 2020"
  },
  {
    "title": " Děti jsou bytosti plné fantazie ",
    "date": "21.1.2019",
    "author": "Mgr. Těthalová Marie ",
    "source": "Informatorium 3-8 ",
    "perex": " Tvrdí to Olga Zemanová, jejíž kniha O kouzelném semínku se zaměřuje právě na  rozvoj fantazie malých dětí. Povídaly jsme si o knize i o tom, jak tuto  schopnost u dětí podporovat. ",
    "body": "   Vaše kniha se věnuje rozvíjení fantazie. Proč fantazii u dětí rozvíjet?    Fantazie k dětskému světu neodmyslitelně patří, v některých knihách se dokonce  dočtete, že vrchol lidské fantazie nastává v předškolním věku a s nástupem do  školy a s dalším životem postupně klesá. Možná by se tedy spíš hodilo říct,  proč fantazii v dětském věku nezabíjet. Můj pohled je takový, že se špetkou  fantazie je život vždy o něco barevnější a hezčí. Je dokázáno, že jedinci s  rozvinutou fantazií snáze nachází různá řešení problémů, dokáží se na věc dívat  z více úhlů, dovedou si představovat, například při čtení knížky nebo  vyprávění, zkrátka řečeno mají bohatý vnitřní život. Myslím, že bych neměla  opomenout ani fakt, že u spousty profesí je fantazie předpokladem úspěchu.      A jak to můžeme udělat?    Když shrnu základní princip dvěma slovy, tak řeknu „dítě neomezovat“, anebo  spíš raději trochu delší verzi: „omezovat, jen když je to skutečně nutné“. Dítě  je neuvěřitelně kreativní bytost plná touhy objevovat, hledat nejrůznější  řešení, zkoušet věci, vymýšlet, vymýšlet a vymýšlet. Přístup většiny dospělých  však dítě omezuje. Dítě postupně ztratí jistotu, protože chce dělat vše správně  a najednou neví, co správné je a co ne, a tak přestává hledat nová řešení a  omezuje se na ta „správná“, která již byla odsouhlasená někým dospělým. Nejen  pro rozvoj fantazie je důležité, aby se dítě cítilo bezpečně a vědělo, že každý  jeho názor bude kladně přijat. Ano, některé dětské názory pro nás mohou být  úplné nesmysly, ale nezapomeňme, že je to názor jedince, byť malého, a každý  názor je správný. Dále bychom neměli dítěti říkat, že něco dělá špatně. Vždy je  dobré uznat jeho počínání, a pokud je to něco, co se zásadně neslučuje s naší  představou, tak i tak ji uznat a následně nabídnout alternativu, nebo ještě  lépe nechat dítě vymyslet alternativu samotné. Jedna z dalších možností je  pokládat otevřené otázky. To jsou ty, na které se neodpovídá ano nebo ne. A  ano, opět kladně přijmout odpověď. A když za vámi dítě přijde s otázkou typu:  „Co to je?“, zapojit jej do hry a oplatit mu stejně: „A co myslíš, že to je?“  Fantazie se nechá rozvíjet při jakékoli činnosti, kterou společně děláme, ať už  jde o výtvarné, dramatické, hudební nebo jakékoli jiné aktivity, stačí jen  každému nechat prostor pro vlastní projev, a když to situace vyžaduje, tak  dítěti pomoci udělat onen pomyslný první krok.      Jak rozvíjet dětskou fantazii třeba při běžných činnostech v mateřské škole?    Pokud se dětí ptáme na jejich názor, pak je vhodné jej uznat a neopravovat.  Pokud máme nějakou dramatickou aktivitu, tak necháme děti vycházet z jejich  nitra, tak jak to cítí ony, nikoli jak my si představujeme, „aby to vypadalo“.  Když tvoříme, tak dětem nepředkládat, „jak to má vypadat“, ale opět je nechat,  ať tvoří podle vlastních představ. Ano, vysvětlíme pracovní postup, ale už jim  neříkáme, že tohle bude tady a tamto tamhle. A hlavně dětem nikdy do tvoření  nezasahujeme. Když objevíme něco, co bychom chtěli opravit, tak si to  zapamatujeme a za nějaký čas najdeme činnost, při které děti upozorníme na to,  jak je to správně, ale aniž bychom jim říkali, že něco udělaly špatně.  Například když děti namalují žirafí krky lidské postavě, tak si třeba za pár  dní na panence ukážeme, jaké jsou proporce lidského těla, ale o tom, že  kreslily dlouhé krky, nemluvíme. Dále se můžeme ptát, jak bychom mohli vyřešit  určitou situaci, nebo vymýšlet různé příběhy. Je toho skutečně hodně, fantazii  se přece meze nekladou. (úsměv)            U jak malých dětí se už můžeme snažit o rozvíjení fantazie?    Děti jsou plné fantazie, ale svět, který je obklopuje, a náš přístup tuto  fantazii brzdí. Když teď odpovím na otázku, tak už u těch nejmenších. V tomto  případě nelze uvést přesný věk, protože každé dítě je jiné, ale obecně lze  říci, že v okamžiku, kdy začne mít zájem o okolní svět. Samozřejmě zde mluvím o  činnostech přiměřených věku.      Co může fantazii malých dětí naopak blokovat?    Dnešní svět dětem bohužel nedává mnoho příležitostí k rozvíjení vlastní  fantazie. Vše, až na světlé výjimky, má svůj předem jasně daný účel, a když  náhodou dítě použije věc nebo své myšlení jinak, je dospělými rychle vráceno  zpět do vyjetých kolejí. Například si dítě vezme lžíci a jde s ní sypat písek  nebo kamínky na pískoviště. Co udělá většina dospělých? Vezme mu lžíci a upraví  jeho myšlení: lžíce je na jídlo, na písek je lopatička. Ale když se nad tím  člověk zamyslí, tak jde přece jen o lžíci, která se po hraní umyje a je jako  nová. Tak proč mají dospělí takové reakce? Proč dětem upírají používat svůj  vlastní mozek a hledat různá řešení? Možná jsou naše reakce onou železnou  košilí ve formě našich předsudků a představ o „správné“ funkci věcí, možná je  to obava z práce navíc, možná je to strachem z toho, co si pomyslí ostatní, a  možná je to také úplně něčím jiným. Pro dítě je úplně jedno, čím to je. Když to  hodně zjednoduším, tak je to pro něj jasný signál, že dělá něco „špatně“, tedy  že jeho myšlení nebylo správné, což má za následek, že to příště udělá tak, jak  chtějí dospělí. Tímto způsobem tu úžasnou malou kreativní bytost  vmanipulováváme do našich stereotypů, kde fantazie nemá své místo.    Jen pro zamyšlení zde uvedu pár dalších oblíbených praktik dospělých.  Například předškolák namaluje modrou střechu domu. Místo uznání nejspíš uslyší  něco na způsob: „To je moc hezký obrázek, ale střecha má být červená a ne  modrá. Modré je přece nebe.“ Víte, dítě není hloupé, ono ví naprosto přesně, že  střechy většinou modré skutečně nejsou, prostě jen mělo nějaký důvod namalovat  ji tak, jak ji namalovalo. Nebo když dítě něco tvoří, v tomto případě je úplně  jedno, z čeho se rozhodlo tvořit. Dospělí k němu s největší pravděpodobností  přijdou, a pokud mu činnost zcela nezatrhnou, tak mu řeknou, že to má dělat tak  a tak, prostě jinak, protože tak, jak to dělá, mu to spadne, takhle se mu to  slepí, takhle... Ano, myslíme to dobře, chceme, aby se dítěti dílo povedlo, aby  neudělalo chybu, abychom mu ušetřili trápení, abychom nemuseli zbytečně uklízet  apod., ale okrádáme ho tak o tvořivé myšlení. Další velké omezování kreativity  přichází například při dramatických činnostech, kdy je po našich nejmenších  vyžadováno přesné odříkávání textu spolu s přesnými pohyby.    Dětskou fantazii blokují předem daná řešení, předem určená funkce věcí, hotové  příběhy, obavy z chybování, obavy z názorů dospělých. Ve škole pak  „papouškování“ látky a utkvělé představy, že existuje jen jedno správné řešení.      Jak bychom mohli dětskou fantazii rozvíjet při četbě dětských knih?    Možností je spousta, víte, dost záleží na zvolené literatuře, neboť podpořit  dětskou fantazii můžeme jak s encyklopedií, tak s beletrií nebo poezií.  Nastíním zde pár možností, které si každý může dosadit podle zvolené publikace.  Děti baví například vymýšlet, „co by se změnilo, kdyby...“, krásně se odreagují  při různých dramatických ztvárněních části příběhu, nebo budou nadšené, pokud  jim nabídnete neotřelou výtvarnou techniku, kterou s literaturou propojíte.  Můžeme si s nimi představovat, jaké by to bylo, kdybychom někoho potkali, nebo  jak se někdo asi cítí? Co by udělal? A co bychom udělali my? Možností je  skutečně spousta. Myslím, že pro rozvoj dětské fantazie pomocí knih je potřeba  uvědomit si jednu jedinou věc: že s každou publikací můžeme pracovat. Pak už se  jen stačí zamyslet, co je pro danou chvíli nejvhodnější, nabídnout aktivitu a  děti neomezovat.      Co vás přivedlo k napsání knihy O kouzelném semínku?    Před tím, než se ze mě stala máma na plný úvazek, jsem učila ve školce, kde  jsem si poprvé všimla, že děti jsou obklopeny převážně předem definovanými  věcmi. Téměř vše mělo a má svou jasně danou funkci, dětem zkrátka chybí víc  prostoru pro fantazii. Velmi často jsem se setkávala s nesmělostí říct svůj  názor, z dětí byla cítit taková ta obava, aby řekly vše správně. Dalším  spouštěčem mé vlastní tvorby byl fakt, že mi podobná knížka na trhu chyběla.  Něco, kde se předškoláci budou moci volně vyjadřovat, něco, čím je zabavím  například při čekání na oběd nebo než se všichni obléknou na ven apod. Takže k  napsání knihy O kouzelném semínku mě přivedly samy děti. (úsměv)      A jak bychom mohli svou fantazii rozvíjet my dospělí?    Třeba tím, že si přečteme O kouzelném semínku, popustíme uzdu své fantazii a  zodpovíme otázky. Naši fantazii můžeme rozvíjet úplně stejně jako u dětí, ale  pokud se ptáte na nějaký dospělejší způsob, tak je dobré např. hledat více  řešení nebo vystoupit z našich stereotypů a udělat něco jinak, než jsme zvyklí.  Můžeme zkusit vařit bez kuchařky nebo si v lese udělat obrázek z přírodnin,  které najdeme. Dalším způsobem je nejrůznější výtvarné tvoření, nebo třeba  vymýšlení různého užití běžné věci. Lepší motivaci získáme, pokud k této hře  přizveme třeba partnera. Tak například, k čemu všemu bychom mohli použít třeba  onu polévkovou lžíci? ",
    "url": "/clanek11647.htm",
    "downloadedDate": "Tue Mar 10 13:34:23 CET 2020"
  },
  {
    "title": " Energetičtí šmejdi ohrožují hlavně seniory ",
    "date": "14.11.2019",
    "author": "Eduarda Hekšová",
    "source": "",
    "perex": " Jaké jsou nové prostředky v boji proti energetickým šmejdům? ",
    "body": " Takzvaní energetičtí šmejdi se pomocí klamavých i agresivních praktik snaží  lidem vnutit nevýhodné smlouvy o dodávkách energií. V poslední době se z více  stran objevují snahy jejich jednání zarazit. Jedná se jak o návrhy právních  předpisů, tak o iniciativu dodavatelů energií a kontrolní činnost České  obchodní inspekce a Energetického regulačního úřadu. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads Podomní obchodníci s energiemi používají řadu triků, jejichž pomocí dokážou  dotlačit spotřebitele k uzavření nevýhodné smlouvy. \"Dlouhodobě před těmito  zprostředkovateli, kteří obvykle slibují značnou úsporu peněz, varujeme. V prvé  řadě lidem radíme, aby jim neotvírali dveře, pokud u nich zazvoní. Dále  doporučujeme, aby byli ostražití i při telefonátech, kdy pouhé vyslovení slůvka  ‚ano\u0027 může vést k uzavření nové smlouvy o dodávkách energií nebo ke změně té  stávající,\" uvádí Eduarda Hekšová, ředitelka spotřebitelské organizace dTest.   Zvláště ohroženou skupinou jsou senioři. Právě ti totiž nejčastěji podlehnou  tlaku energetických šmejdů a nevýhodnou smlouvu s nimi podepíší.  Zprostředkovatelé mnohdy zneužívají jejich nezkušenosti a důvěřivosti. Často  uvádí lživé informace, vydávají se za zástupce stávajícího dodavatele energií,  distributora, spotřebitelského ombudsmana nebo pracovníka Energetického  regulačního úřadu. Vylákají ze seniorů vyúčtování pod záminkou kontroly a poté  jim spočítají úsporu, které údajně dosáhnou.          Problémy s uzavíráním smluv po telefonu by mohla pomoci řešit novela  občanského zákoníku nedávno představená Ministerstvem spravedlnosti České  republiky. Ta by uložila obchodníkům povinnost doručit po telefonátu se  spotřebitelem ještě textovou podobu navrhované smlouvy. Smlouva by pak byla  uzavřena až v okamžiku, kdy by spotřebitel odeslal svůj souhlas s jejím  uzavřením písemně. V některých případech by mohl pomoci i připravovaný návrh  zákona o hromadných žalobách.  Energetičtí šmejdi někdy nenabízí lidem k podpisu přímo smlouvu o dodávkách  energií, ale přihlášku do aukce energií. Často se však žádná aukce nekoná, na  základě přihlášky spotřebitele obsahující plnou moc je rovnou uzavřena smlouva  o dodávkách energií. \"Zde spočívá kámen úrazu v tom, že zprostředkovatel,  kterému podepisujete přihlášku, není dodavatelem energií. Nemá tedy licenci od  Energetického regulačního úřadu a nepodléhá kontrole tohoto úřadu. Dozorovým  orgánem je v tomto případě Česká obchodní inspekce,\" vysvětluje Eduarda  Hekšová. Ministerstvo průmyslu a obchodu proto chystá novelu energetického  zákona, kterou by byl zaveden nový druh podnikání, zprostředkovatelská činnost  v energetice. Licenci by uděloval Energetický regulační úřad.  Situaci na trhu s energiemi se snaží řešit i samotní dodavatelé energií,  někteří z nich podepsali dokument Deklarace účastníků trhu s elektřinou a s  plynem na ochranu spotřebitele. Jeho vznik iniciovali sami podnikatelé společně  s Ministerstvem průmyslu a obchodu, Českou obchodní inspekcí a Energetickým  regulačním úřadem. Dodavatelé, kteří k deklaraci přistoupili, se mimo jiné  zavázali k transparentní komunikaci se zákazníky nebo jednoznačným a férovým  podmínkám smluv. I když se jedná o dobrovolný závazek dodavatelů energií, Česká  obchodní inspekce a Energetický regulační úřad mohou dodržování deklarace  kontrolovat.   ",
    "url": "/clanek11953.htm",
    "downloadedDate": "Tue Mar 10 13:34:26 CET 2020"
  },
  {
    "title": " Hudební talent nepadá daleko od stromu ",
    "date": "27.2.2019",
    "author": "Janeska",
    "source": "",
    "perex": " Hudební talent je možné sice zdědit v genech, lásku k hudbě však dítě získá  především tím, co doma slýchá v dětství od rodičů. ",
    "body": " Hudební talent je možné sice zdědit v genech, lásku k hudbě však dítě získá  především tím, co doma slýchá v dětství od rodičů. Nějak podobně to nejspíš  bylo i v případě následujících mimořádných hudebních výkonů.      11 letý Feng E hraje na ukulele ve vlastním aranžmá Smells like teen spirit od  Nirvana          Sestry Emily and Fiona a Help od Beatles          Trocha drilu nikdy neuškodí: Kytarový koncert čínské mateřské školky     ",
    "url": "/clanek11682.htm",
    "downloadedDate": "Tue Mar 10 13:34:30 CET 2020"
  },
  {
    "title": " Jak učí nejlepší učitelé? ",
    "date": "11.7.2019",
    "author": "Kateřina Lánská",
    "source": "",
    "perex": " Jak učí finalisté Global Teacher Prize? Inspirace dostupná ostatním učitelům. ",
    "body": " Ke konci školního roku bychom rádi českým učitelům poděkovali za jejich práci  a věnovali jim možnou inspiraci do dalších školních let. Návštěvy na hodinách  finalistů Global Teacher Prize (GTP) byly nahrány a byly z nich vytvořeny  medailony zaměřující se na podstatu jejich pedagogického přístupu. Mohou tak  sloužit nejen jako materiál pro porotce či pro představení vybraných učitelů  během slavnostního finále, nýbrž i jako didaktický materiál pro ostatní  pedagogy. Připomínáme, že letos už přišli finalisty podpořit významní političtí  představitelé. Cenu vítězi předal ministr školství Robert Plaga společně s  generálním ředitelem hlavního partnera ceny společnosti O2, Jindřichem  Fremuthem.    Možnost pozorovat práci finalistů s jejich studenty „v terénu“, jsou českým  specifikem ceny. Vedle čtyř odborných kritérií posuzovaných porotou je ukázka z  praxe zvláštní a vysoce důležitou vrstvou, umožňující porotě významně zpřesnit  pohled na všechny finalisty GTP.    Přínos návštěv finalistů shrnuje jeden z porotců, akademik Josef Valenta: „ Každá hodina je svého druhu „dílo“, pedagogický artefakt. A ukázková hodina je  navíc, chtě nechtě, scénickým aktem, neboť její dramaturgie, režie, typ angažmá  aktérů, využití performativního potenciálu prostoru a techniky nese soubory  znaků ukazujících mimo jiné jakési „lidsky-profesní téma“ konkrétního učitele,  na kterého se díváme. Všechna díla, která jsem viděl, byla na vysoké úrovni.  Témata byla různá. Nejvíc mne oslovila ta, u nichž bylo zřetelné, že kantor  myslí na praktický smysl a použitelnost vzdělání.     Letos zavítali porotci během návštěv do 6 krajů České republiky. Skladba  hodin, které viděli, byla pestrá – finalisté vyučují humanitní i exaktní  předměty jak na základních, tak i středních školách, na venkově i ve  velkoměstech. Různý byl i počet žáků ve třídách, nejvíce studentů ve třídách  bylo na gymnáziích, často přes třicet.    Že je práce v tak velkých kolektivech obtížná a proč upřednostňuje menší  studijní skupiny, vysvětloval jeden z finalistů, Petr Šimíček: „Ve třídách s  vysokým počtem studentů není spolupráce s nimi ideální. Ne jako seminářích, kdy  jich je polovina a dá se jít do hloubky. Jako učitelé pak hodiny spíše jen  moderujeme, snažíme se studenty někam dovést a oni přitom často přicházejí na  věci, které ani my sami nevidíme. A to je na tom to úžasné.“     Právě to, jak učitelé přistupují k řešení jednotlivých hodin, zachycuje i  nasbíraný materiál z jejich hodin. Koordinátorka ceny Hana Matoušů přibližuje,  jaké jsou plány s využitím záznamů z hodin jednotlivých finalistů: „Rádi bychom  materiál pořízený na hodinách využili i jinak než jenom pro propagaci ceny,  neboť má bezesporu svůj didaktický potenciál a mohl by sloužit jako inspirace  pro ostatní pedagog a praktická ukázka využití různých výukových metod.“       ",
    "url": "/clanek11825.htm",
    "downloadedDate": "Tue Mar 10 13:34:33 CET 2020"
  },
  {
    "title": " Kdo je u vás doma „pánem“? ",
    "date": "11.4.2019",
    "author": "Kateřina Schmidová",
    "source": "Linka bezpečí ",
    "perex": " S případy rodičů, kteří se stali téměř otroky svých dětí, se ve své praxi  setkávám, většinou ztratili svoji osobní identitu, o kterou se měli s láskou  starat a rozvíjet ji. ",
    "body": " „Mám pocit, že žiju skrze svého sedmiletého syna. Všechno co prožívá on,  prožívám i já. Jsme tak spojení, že spolu sdílíme pocity, prožitky. Když se mu  něco přihodí, nesu to hůř než on. Všechna jeho trápení prožívám jako jeho  vlastní. Moje duševní rozpoložení zcela závisí na tom, jak se cítí on.“       Strach z konfliktu s dítětem    V rámci hovoru na Rodičovské lince řešíme s rodiči rozmanité výchovné problémy  s dětmi. Všimla jsem si, že se na nás v rámci této problematiky občas obrací  rodiče dětí mladšího školního věku z úplně běžných rodin. Jsou v situaci, kdy  mají pocit, že ať dělají, co dělají, nejsou schopni zajistit, aby dítě bylo  spokojené. Cítí se vyčerpaní. Často popisují, že si dítě dlouhodobě a opakovaně  vynucuje od rodičů nadměrnou pozornost, připomíná jim povinnost se o něj  starat, viní rodiče za to, že se mu děje nějaké příkoří. Někteří rodiče  popisují, že navenek působí jejich dítě mile, příjemně a nikdo z okolí netuší,  co mají doma za peklo.    V rámci mapování výchovného přístupu a rodinné situace se ukazuje, že děti  jsou svými rodiči velmi často milovány, že se jim snaží dát hodně lásky, avšak  nejsou schopni jít s dítětem do konfrontace, do konfliktu, zkrátka říct dost.  Dítě pak má v rodině obrovskou moc a rozhoduje o všem, i o tom, co mu  nepřísluší. Důvody, proč se to takto děje, jsou různé. Může to být strachem  rodiče, že se dítěti „znelíbí“, nebo se nechtějí konfrontovat s negativními  emocemi dítěte, protože by to mohlo podvědomě rozjitřit jejich nezpracované  emoce (tzn., jak se cítili, když s nimi jejich rodiče např. manipulovali).  Možná více než je zdrávo, žijí život svých dětí než svůj vlastní. Udělali si z  dětí svůj životní program.            Nepřiměřená mateřská oddanost    Dočasně odsunout stranou vlastní přání v době, kdy to situace či vývoj dítěte  vyžaduje, je přirozená zdravá reakce rodiče. Avšak úplně se zřeknout sám/a sebe  a postavit se do role oběti, nevyžadovat od dětí respekt za to, co jim dávám,  nevyžadovat od dětí námahu, kterou by měly vynaložit i ony, aby byly v rodině  fajn vztahy, mi nepřipadá zdravé. Maminky, které se zřekly samy sebe, většinou  říkají, že děti jsou na prvním místě, považují za svou povinnost být jim stále  k dispozici, nikdy po nich nechtějí, aby braly ohled na to, co matky chtějí, po  čem touží. Pokud je mateřská oddanost nepřiměřená, nejedná se o pouhý detail,  ale závažný problém, který se právě může projevit tím, že dítě chce být stále  středem pozornosti (např. si nepřeje, aby rodič v jeho přítomnosti telefonoval  s někým jiným, soukromě mluvil s partnerem). Setkala jsem se se situací, kdy  dvanáctiletá dcera řekla matce, že nemá právo jít na setkání s kamarádkou,  jelikož má být s ní, je to její povinnost. Zkrátka dítě by v těchto situacích  mělo být rodiči odkázáno do patřičných mezí a rodiče by jej neměli žádat o  svolení (např. jasně formulovat, že toto je jejich věc, to se dítěte netýká).  Jelikož vše se stejně nebude v budoucnu točit kolem něho, dítě počká, až  maminka domluví, je čistě její věc s kým jde na kávu, či s kým telefonuje.    Pokud se tak nestane, rodiče dítěti v těchto situacích vyhovují, omlouvají se  za to, co dělají pro sebe, či ho nechají rozhodovat o tom, co mu nepřísluší,  začne dítě vnímat druhé lidi jako nástroj k uspokojování svých vlastních  potřeb. Začne se starat jen o to, co od nich může získat („No, promiň mami, jsi  důležitější ty nebo já?“ říká dcera matce před zrcadlem). Pokud si takové  představy dítě ponechá, budou jimi poznamenány jeho další vztahy a při prvním  problému se samozřejmě bude hroutit, protože nedosáhlo toho, co chtělo.      Obviňování rodiče dítětem    Další reakcí dítěte, se kterou se v rámci tohoto kontextu setkáváme, je, že  nikdy s ničím není spokojené, všude vidí chyby, když se něco nedaří, začne být  hysterické, úplně se zhroutí. Má-li více úkolů nebo prohrává v nějaké  počítačové hře, okamžitě to vyčítá rodiči. Znamená to, že když život není  naprosto bez mráčku je to vina rodiče. Rodič je povinen mu zajistit dokonalý  život, bez námahy, bez toho, aby se přizpůsobovalo, či se něčeho vzdalo. Tím  neučí dítě přijímat život, jaký je, ale jaký ho chce mít ono samo. Tento  začarovaný kruh vzniká jednoduše, maminky jsou nastavené na to, chránit dítě a  bolest dítěte často považují za svou vinu. Cítí, že nebyly dostatečně  předvídavé a dítě před bolestí neuchránily. Když dítě dává své trápení často  najevo, probouzí v matce ochranitelské sklony, nutí ji ospravedlnit se za to,  že tomu nedokázala zabránit. Avšak dítě nelze ochránit před každou frustrací,  někdy je dokonce vývojově žádoucí, aby se s ní utkalo. Pokud dítě opakovaně  naříká, že když se mu nedaří, je to vina rodiče, drží ho tím v šachu a nemá  žádný zájem na tom, aby byla vina odčiněna. Ve vhodnou chvíli probudí v matce  pocity viny, a tak ji má stále ve své moci. Často se to ukazuje v případě  rozvodů, kdy se rodiče bojí dítěti něco zakázat, aby náhodu nechtělo k druhému  rodiči a nevinilo je za rozpad vztahu atp. Rodiče mají často mylnou představu,  že děti nejsou schopny zvládnout bolest z rozčarování či přijmout meze svých  možností, což je samozřejmě velký omyl. Vinu a chyby dítěte pak odsouvají  stranou, aby netrpělo a nemuselo se vzdát klamné představy, že je všemohoucí,  vševědoucí a nezranitelné.    S případy rodičů, kteří se stali téměř otroky svých dětí, se ve své praxi  setkávám, většinou ztratili svoji osobní identitu, o kterou se měli s láskou  starat a rozvíjet ji. Prožívali hrůzu, že dítě není dostatečně milováno,  obelhávali se o tom, jaké jejich dítě je, a jejich vztah s ním byl  bezpodmínečnou kapitulací vůči projevům dítěte a ne vyvážený oboustranný vztah.  Pravá láska k dětem však vyžaduje od rodičů, aby byli zralí, silní a pevní,  drželi se pravdy, neobelhávali se, ani kdyby to mělo znamenat, že své děti  raní, nepřipouštěli slepou obětavost a oddanost. Což samozřejmě vyžaduje tvrdý  boj se svými osobními slabostmi, s úzkostí, s pohledem na své vnitřní sklony  vytvářet závislostní vztahy atp. ",
    "url": "/clanek11728.htm",
    "downloadedDate": "Tue Mar 10 13:34:35 CET 2020"
  },
  {
    "title": " Všichni s Majdou jednají jako s jinými dětmi ",
    "date": "24.8.2018",
    "author": "Anna Němcová",
    "source": "",
    "perex": " Zkušenosti maminky dvanáctileté Magdaleny narozené s Downovým syndromem. ",
    "body": " \"Myslím, že Majda ani nevnímá, že má nějaké postižení. Chápe, že určité věci  nezvládne – třeba počítat zpaměti, ale dobře ví, že jsou naopak věci, jako  například hra na flétnu, plavání, nebo lyžování, které ona umí a jiné děti ve  třídě ne. Je zdravě sebevědomá, veselá, přátelská. Od malička se učí nejvíc  nápodobou a zdraví vrstevníci ji \"nutí\" učit se věci, které odpovídají  normálním dětem jejího věku,“ říká maminka Anna Němcová a zároveň dodává, jak  moc společné vzdělávání dcery napomáhá i jejímu celkovému začlenění do  většinové společnosti a normálnímu zapojení do života v sousedství. „Plně se  také naplnilo naše přání, aby ji znali a brali i dospělí lidé v obci.  Prostřednictvím dětí ji znají všichni rodiče z různých školních akcí, besídek a  výletů i další lidé z našeho okolí. Všichni s ní jednají jako s jinými dětmi,  komunikují s ní a berou ji mezi sebe.\"       Navštěvovala Majda také inkluzivní školku?    Ano, Majda chodila od svých tří let do běžné mateřské školy spadající pod  stejné vedení a stejného zřizovatele, jako její základní škola. Byla  integrovaná bez asistenta. Když nastupovala, byli jsme s vedením dohodnuti, že  je to jen na zkoušku, jestli to půjde. A šlo to.    Byly tam dvě učitelky na 25 dětí a určitě to nebylo úplně jednoduché. Majda v  té době mluvila velmi málo, i když hodně rozuměla a byla poslušná. Jsem  přesvědčená, že se to povedlo hlavně díky vstřícnosti zkušené paní učitelky,  která přítomnost dítěte s handicapem vzala jako výzvu na konci své dlouhé  kariéry. Myslím, že si ji Majda získala svou veselou povahou a chutí všechno  zkoušet s ostatními.    Věřím, že fakt, že se stejnými dětmi chodila už do mateřské školy a znají se  opravdu od malička, jí velmi usnadnil vstup do základní školy. Protože se jedná  o poměrně malou školu v obci s přibližně tisíci obyvateli, věděli o ní předem  také učitelé. Nikdo pak už příliš neřešil, že by mohla chodit jinam, dojíždět  do speciální školy, a otázkou bylo pouze, zda škola sežene peníze na asistenta.     Zdroj: msmt.cz        A jak se Majdě na základní škole daří?    Majda nastoupila do první třídy po ročním odkladu školní docházky. Škola  dostala na doporučení SPC peníze od Krajského úřadu na asistenta pedagoga na  čtyři hodiny denně, od druhého stupně na pět hodin denně. Majda je s  asistentkou na většinu vyučovacích hodin ve třídě se spolužáky. V první třídě  tam byla na všechny hodiny, ve vyšších ročnících začaly s asistentkou odcházet  na matematiku do družiny, protože spolužáci jí v matematice velmi rychle  \"utekli\". Při této samostatné hodině s asistentkou probírali individuálně vše,  co bylo potřeba. Na předměty jako je výtvarná či hudební výchova, nebo  informatika, je Majda bez asistentky. Bez asistentky je Majda také v odpolední  družině, kterou navštěvuje od první třídy.      Jak Majdu přijímají spolužáci?    Spolužáci ji znají od malička a přijímají ji mezi sebe myslím dobře, což  usuzuji zejména podle toho, že ona je tam moc spokojená a chodí do školy ráda.  Nezaznamenali jsme žádné vyčleňování ani nepříjemné posmívání, které by bylo  jiné, než mezi jinými spolužáky. Spolužačky Majdu zvou i na mimoškolní akce,  jako například na společné oslavy narozenin, včetně přespávání. Děti ve třídě  se rychle naučili Majdě pomáhat, když potřebuje, a rozumět jejím občasným  náladám a \"zasekávání\". Majda toho umí i dobře využít.      Jaký je přístup ředitele školy, učitelů, asistenta pedagoga?    Velmi vstřícný. Od počátku vnímám jako stěžejní osobu asistentky, která pro  Majdu často připravuje a individuálně upravuje učivo. Píše mi domů \"vzkazy\" co  s Majdou každý den probírali a co je potřeba dohnat a doučit. Má s Majdou  velikou trpělivost.    Paní ředitelka vychází vstříc všemu, co Majda potřebuje navíc a zároveň vnímám  velmi pozitivně, že ji škola z ničeho nevyčleňuje. Pokud například její  asistentka onemocní, o Majdu se vždy postará někdo jiný.      Jaký je přístup rodičů spolužáků?    Neměli jsme s nikým problém. Není mi známo, že by přítomnost Majdy ve třídě  někdo z rodičů nějak \"řešil\".      Myslíte, že je potřeba dítě na společné vzdělávání nějak připravovat?    To nemůžu posoudit. My jsme Majdu nijak nepřipravovali. Naopak ji teď  připravujeme na větší kontakt s dalšími dětmi s handicapem, protože se s nimi  příliš nesetkává. ",
    "url": "/clanek11469.htm",
    "downloadedDate": "Tue Mar 10 13:34:37 CET 2020"
  },
  {
    "title": " Rozptylují mobily studenty při výuce? ",
    "date": "15.3.2019",
    "author": "Klááára",
    "source": "",
    "perex": " Ti, kteří tvrdí, že ne, by měli věnovat pozornost následujícímu experimentu. ",
    "body": " Učitelka matematiky v americké Hillsborough County School požádala své  studenty, aby položili na lavici své mobily a zapnuli hlasitost. Pokaždé, když  přišlo nějaké oznámení, které upozorňovalo na novou zprávu na sociálních  sítích, email či SMSku, udělal majitel telefonu čárku na tabuli.    Výsledkem bylo, že po 30 minutách vypadala tabule takto:           268 vyrušení během 30 minut ve třídě s 23 studenty.     Na závěr příspěvku je výzva: \"Rodiče, hledejte cesty, jak omezit vyrušování  vašich dětí během školní výuky!\"     Experiment zopakoval s podobným výsledkem i další učitel v jedné z amerických  škol:       ",
    "url": "/clanek11698.htm",
    "downloadedDate": "Tue Mar 10 13:34:39 CET 2020"
  },
  {
    "title": " Lokality pro dovolenou, které děti milují ",
    "date": "30.1.2019",
    "author": "Komerční sdělení",
    "source": "",
    "perex": " Nechte se při výběru dovolené inspirovat výběrem lokalit, které jsou oblíbené  u všech dětí. ",
    "body": " V Liberci je za každého počasí, co dělat    Severočeská metropole Liberec  https://www.google.com/url?q\u003dhttps://www.hotel.cz/liberec/\u0026sa\u003dD\u0026ust\u003d1548840962109000  nabízí nepřeberné množství aktivit pro malé i velké návštěvníky. Za pěkného  počasí lákají k procházce Jizerské hory i místní dominanta Ještěd. Svezení  lanovkou s překrásným výhledem na celé město může být neopakovatelný zážitek.  Obdivovat můžete také vzácné bílé tygry v místní ZOO, která je sice rozlohou  malá, ale počtem chovaných druhů se řadí mezi významné zahrady v ČR.  Za špatného počasí se dospělí i děti vyřádí ve Wellness Hotelu Babylon  https://www.google.com/url?q\u003dhttps://www.spa.cz/wellness-hotely-ruzne/hotel-babylon/\u0026sa\u003dD\u0026ust\u003d1548840962110000 . Těšit se zde můžete na 4 tobogány, laserovou show či na odpočinkovou zahradu.  Hned naproti přes ulici je ráj pro všechny zvídavé malé vědce. Moderní science  centrum IQLandia vás zavede do tajů vesmíru, fyziky, lidského těla a mnoha  dalších vědních oborů.    Do Prahy coby kamenem dohodil    V Praze  https://www.google.com/url?q\u003dhttps://www.hotel.cz/praha/\u0026sa\u003dD\u0026ust\u003d1548840962111000  je blaze a o zábavu tu není nouze. Sami se o tom můžete přesvědčit, pokud  vyrazíte za zábavou i se svými dětmi. Ubytovat se můžete přímo v centru zábavy  - Aquapalace Hotel Praha. Luxusní čtyřhvězdičkový hotel je jednou z  nejoblíbenějších turistických atrakcí v České republice. Pokud se ptáte proč,  tak zde máte pár důvodů: 6 tobogánů, 3 skluzavky se spacebowlem, saunový  svět...Už je vám jasné, proč do Aquapalace míří každý rok davy návštěvníků?  Ubytování si  můžete zajistit přímo v areálu aquaparku. Do centra Prahy a k  historickým památkám je to odtud necelých 20 minut.    Až do korun stromů nedaleko Lipna    Příjemný pobyt v přírodě spojený s troškou adrenalinu si můžete s rodinou užít  nedaleko vodní přehrady Lipno naŠumavě  https://www.google.com/url?q\u003dhttps://www.penzion.cz/sumava-a-cesky-les/\u0026sa\u003dD\u0026ust\u003d1548840962111000 . Od roku 2012 tu z lesního porostu vyčnívá nad koruny stezka v korunách  stromů, která byla první na našem území. Je v provozu celoročně, proto je možné  návštěvu spojit s lyžování v nedalekém areálu Kašperské hory či Lipno. Nahoru  budete muset po svých, ale zpáteční cestu si můžete zkrátit na unikátním 52  metrů dlouhým toboganem. Kromě zábavy zde najdete i info panely, které vás a  vaše děti poučí o ochraně přírody.  Ubytování jistě najdete, pokud si prohlédnete nabídku penzionů pro rodiny na  webuPenzion.cz  https://www.google.com/url?q\u003dhttps://www.penzion.cz/\u0026sa\u003dD\u0026ust\u003d1548840962112000 . ",
    "url": "/clanek11655.htm",
    "downloadedDate": "Tue Mar 10 13:34:40 CET 2020"
  },
  {
    "title": " Nesouhlasíte s výpovědí z nájmu bytu? Braňte se. ",
    "date": "10.12.2019",
    "author": "Eduarda Hekšová",
    "source": "",
    "perex": " Podle občanského zákoníku musí pronajímatel bytu ve výpovědi z nájmu poučit  nájemce, že má právo podat proti výpovědi námitky. ",
    "body": " Podle občanského zákoníku musí pronajímatel bytu ve výpovědi z nájmu poučit  nájemce, že má právo podat proti výpovědi námitky. Jinak je výpověď neplatná.  Nejvyšší soud však nedávno rozhodl, že výpověď ze strany pronajímatele je  platná, i když v ní poučení o námitkách chybí. Pronajímateli tak odpadla jedna  z povinností. Které ale i nadále platí? A jak se může nájemce proti výpovědi  bránit? AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads Občanský zákoník sice říká, že součástí výpovědi z nájmu musí být i poučení o  právu nájemce podat proti ní námitky, ale neuvádí o tom nic bližšího. \"Není v  něm upraveno, jakou podobu mají mít námitky či v jaké lhůtě mají být  pronajímateli doručeny. Nebo co se stane, když nájemce námitky podá či naopak  nepodá. V naší právní poradně jsme proto vždy povinnost pronajímatele poučit  nájemce o námitkách vnímali spíše jako formalitu, ovšem s ohledem na znění  zákona jsme doporučovali, aby poučení o námitkách bylo součástí výpovědi,\" říká  Eduarda Hekšová, ředitelka spotřebitelské organizace dTest.  Právě tím, že námitky včetně jejich dopadu nejsou v občanském zákoníku  konkrétněji upraveny a že jejich podání či nepodání nemá žádné právní následky,  odůvodnil nejvyšší soud své nedávné rozhodnutí. V něm uvedl, že výpověď z nájmu  platí, i když pronajímatel nájemce o právu podat proti výpovědi námitky  nepoučil. Soud navíc argumentoval tím, že ochranu nájemce proti výpovědi  dostatečně zajišťuje jeho právo podat k soudu návrh na přezkum oprávněnosti  výpovědi. O tomto právu musí pronajímatel nájemce ve výpovědi poučit, a to  včetně uvedení lhůty, ve které je nutné návrh, tedy vlastně žalobu, podat.  Žaloba musí být soudu doručena během dvou měsíců ode dne doručení výpovědi  nájemci.          Výpověď pronajímatele musí také obsahovat popis zákonného důvodu, kvůli  kterému dává nájemci výpověď. \"Důvod je potřeba přesně popsat, případně i  doložit důkazy. Naopak odkaz na konkrétní ustanovení občanského zákoníku, kde  je uveden důvod výpovědi, není třeba. Výpověď musí také obsahovat identifikaci  pronajímatele, nájemce a bytu. Vždy doporučujeme podat výpověď poštou, nejlépe  s dodejkou, aby existoval důkaz o doručení,\" uvádí Eduarda Hekšová.   Žalobu nájemce podává u okresního soudu v místě, kde se nachází byt. Musí v ní  označit pronajímatele a nájemce a také vylíčit, z jakého důvodu dostal výpověď  a proč ji považuje za neoprávněnou. Jako důkazy by měl předložit alespoň v  kopii nájemní smlouvu, výpověď z nájmu a výpis z katastru nemovitostí  prokazující vlastnické právo pronajímatele.  Soud pak buď rozhodne, že výpověď je neoprávněná, nebo žalobu naopak zamítne.  Konkrétně soud zkoumá, zda jsou skutečnosti uváděné pronajímatelem pravdivé a  jestli představují zákonný důvod k výpovědi z nájmu. Pokud je důvodem  nezaplacení nájemného nebo plateb za služby, lze obvykle snadno dokázat, zda a  kolik nájemce platil či neplatil. Je-li však důvodem výpovědi takzvané hrubé  porušení povinností ze strany nájemce, není situace tak jednoduchá. Tento důvod  se posuzuje případ od případu a soud může dospět k závěru, že i když jsou  skutečnosti tvrzené pronajímatelem pravdivé, nedosahují takové intenzity, že je  lze považovat za hrubé porušení povinností.  O neoprávněnosti výpovědi soud rozhodne i v případě, že během soudního řízení  zjistí, že výpověď je z nějakého důvodu neplatná. \"Například tehdy, jestliže  neobsahuje poučení o právu nájemce podat žalobu o přezkum její oprávněnosti.  Jestliže soud žalobě nevyhoví, tedy potvrdí oprávněnost výpovědi, uloží nájemci  byt v určité lhůtě vyklidit. Soud tak ale rozhodne jen v případě, že vyklizení  navrhne pronajímatel,\" uzavírá Eduarda Hekšová.    ",
    "url": "/clanek11981.htm",
    "downloadedDate": "Tue Mar 10 13:34:43 CET 2020"
  },
  {
    "title": " Odklad maturity ze tří předmětů? ",
    "date": "26.2.2020",
    "author": "Karel Gargulák",
    "source": "",
    "perex": " Za dva roky se nic nevyřeší, spory o maturitu se jen odloží. ",
    "body": " Ve školském výboru Poslanecké sněmovny se hlasovalo o tom, z čeho by měli  příští rok maturovat žáci středních škol. Poměrem hlasů 8:4 byl přijat  pozměňovací návrh poslanců Karla Raise, Ivo Vondráka a Kateřiny Valachové k  návrhu ministerstva školstvína odklad maturity ze tří předmětů. Chce zavedení  státní maturitní zkoušky ze tří předmětů odložit o dva roky, tedy na školní rok  2022/23.    Podle předkladatelů pozměňovacího návrhu k novele školského zákona dávají dva  roky dostatek času na to, aby ministerstvo školství dokázalo vyřešit nemalé  problémy současné podoby maturitní zkoušky a k tomu připravit a „odzkoušet“  zavedení novinky, kterou má model státní maturity doplnit – tou má být ústní  zkouška z matematiky. Za dva roky tak budeme řešit stejný problém – co vlastně  má státní maturita ověřovat? Jak má vypadat oborová struktura středních škol,  kterých se maturita týká? A kterých se týkat nemá? Paradoxní je, že si toho  jsou sami poslanci jdoucí proti vládnímu návrhu alespoň z části vědomi. „Chceme  mít jistotu, že testujeme pouze to, co se naučí, a proto musíme revidovat  soustavu oborů a rámcové vzdělávací programy (RVP),“ pojmenovala jeden z  problémů současných maturit, které by se během této dvouleté lhůty měly  dořešit, Kateřina Valachová.          Ministerstvo školství v příštích dvou letech kompletní dokončení revize RVP i  celkovou proměnu oborové struktury středních škol může maximálně zahájit, ale nemůže ji v žádném případě stihnout. Že se Kateřina Valachová s Robertem Plagou  neshodnou na tom, kdo může za to, že ještě proměna RVP není hotová, nikoho  příliš nepřekvapí. Stejně jako to, že o ní Kateřina Valachová ve školském  výboru mluvila – byla to ostatně ona, kdo sliboval, že státní maturita ze tří  předmětů bude ověřovat dosažení znalostí a dovedností podle revidovaných RVP.  Ty ale zatím neexistují, natož aby se podle nich začala měnit výuka na školách.  I kdyby však ministerstvo revizi RVP ve lhůtě diktované tímto návrhem  dokončilo, v přípravě absolventů středních škol se výuka podle nových cílů a  obsahu vzdělávání projeví s mnohaletým odstupem.    „Věříme, že poslanci nepodlehnou tlaku domněnek části členů školského výboru a  podpoří původní vládní návrh, který zachovává status quo a umožňuje zahájit  debatu, kterou český vzdělávací systém potřebuje. Než se pustíme do radikálních  změn, je třeba řadu věcí vyjasnit. Například v revidovaných RVP pojmenovat, jak  se mají proměnit cíle, obsah a způsoby vzdělávání. Vyjasnit, jak má vypadat  struktura vzdělávacího systému na úrovni středního školství. Nebo jak se má  ověřovat výsledek vzdělávání na konci střední školy a koho se má nově vymezená  maturita týkat,“ říká Karel Gargulák, analytik EDUin. ",
    "url": "/clanek12052.htm",
    "downloadedDate": "Tue Mar 10 13:34:45 CET 2020"
  },
  {
    "title": " U nás se neříká „Čti si!“, ale „Pojď, budu ti číst“ ",
    "date": "18.7.2019",
    "author": "Eva Chlubnová a Marie Příhodová",
    "source": "Informatorium 3-8 ",
    "perex": " Třída „Stonožka“ z 12. MŠ „Sluníčko“ ve Žďáře nad Sázavou se zapojila do  projektu „Babička a dědeček do školky“. ",
    "body": " Třída „Stonožka“ z 12. MŠ „Sluníčko“ ve Žďáře nad Sázavou se zapojila do  projektu „Babička a dědeček do školky“ pořádaného obecně prospěšnou společností  „Celé Česko čte dětem“. Společnost dětem poskytla bloky, ze kterých postupně  vznikaly pohádkové knihy, pastelky, předtištěné pohádky a spoustu pohádkových  knih a her. Pro seniory kostýmy, aby se mohli změnit v pohádkové babičky a  dědečky. Akce probíhala čtyři měsíce a zapojilo se do ní pět prarodičů, tedy  tři babičky a dva dědečkové. Každý z nich za námi chodil jeden týden. První den  seznámili děti s novou knihou a přečetli jim první příběh. Společně pak dětem  pomohli nalepit novou pohádku do pohádkových knih“, kterou si děti odnesly  domů. Doma bylo na rodičích, aby pohádku přečetli. Další den si babička, či  dědeček s dětmi o pohádce vyprávěli „živou formou“, a to tak, že děti, které  byly již připraveny v kostýmech, do vyprávěného děje vstupovaly s dialogem.  Někdy dokonce převzaly režii, jak se vžily do dramatizace příběhu. Vše završily  kreslením ilustrace pohádky do svých „pohádkových knih“. Za nakreslený obrázek  byly vždy odměněny samolepkou se zvířátkem, kterou si také nalepily do své  „pohádkové knihy“. Ještě si vložily pohádku novou a tak to šlo celý týden. V  pátek se děti rozloučily a těšily se na další měsíc s jinou babičkou nebo  dědečkem. Vždy byly pyšné, že tady byla právě jejich babička, či dědeček.        Protože děti byly zvědavé, jak nakonec v rozečtené knize vše dopadlo,  dokončili jsme každou knihu čtením před odpočinkem ve školce. Při loučení s  poslední babičkou bylo na dětech vidět velké zklamání, když se dozvěděly, že k  nám již babičky chodit nebudou. Slíbily jsme jim, že všechny naše „čtecí“  babičky a dědečky pozveme do školky ještě jednou a připravíme jim překvapení.  Na to se děti velmi těšily a také řádně připravily. Nachystaly občerstvení  formou jednohubek, navařily s p. učitelkami čaj a jako dárek věnovaly seniorům  ilustrace pohádek, které připravovaly již během čtení. Dalším milým překvapením  pro každého seniora byla poukázka na knihu věnovaná společností „Celé Česko čte  dětem“. Společně jsme prožili pěkné chvíle a bylo úplně jedno, čí babička nebo  dědeček u nás právě byl, ve „Stonožce“ patřili všem!        Těšíme se na další podobné projekty, do kterých se rády zapojíme. ",
    "url": "/clanek11832.htm",
    "downloadedDate": "Tue Mar 10 13:34:48 CET 2020"
  },
  {
    "title": " Plýtvání potravinami ve školních jídelnách pokračuje ",
    "date": "28.3.2019",
    "author": "Mgr. Tomáš Václavík",
    "source": "",
    "perex": " Některé školy ale ukazují, že existují možnosti zlepšení. ",
    "body": " Až 48 000 tun jídla ročně, tedy přibližně 238 tun každý den, vyhodí děti, žáci  a studenti v českých školních jídelnách. Po loňské výzvě některé školy a školní  jídelny dokazují, že existují možnosti zlepšení. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads   Podle zaměstnanců školních jídelen skončí jako odpad 20 až 35 procent  připraveného jídla. Spolek Skutečně zdravá škola spočítal, že to je 27 tisíc až  48 tisíc tun potravin.    Iniciativa Skutečně zdravá škola proto vloni na jaře přišla s výzvou ke  snižování plýtvání potravinami nejen ve školních jídelnách. \"Vyzvali jsme  školy, aby se zapojily do akce \"Miluji jídlo, neplýtvám  http://www.skutecnezdravaskola.cz/miluji-jidlo-neplytvam\" a zavázaly se  snižovat množství odpadu ve školních jídelnách. Připravili jsme pro pedagogy  řadu návodů a vzdělávacích metodik, jak žáky a studenty vzdělávat o dopadech  plýtvání potravinami a o možnostech řešení,\" vysvětluje Tomáš Václavík,  předseda spolku Skutečně zdravá škola.    Do výzvy se doposud zapojilo 26 škol  http://www.skutecnezdravaskola.cz/seznam-zapojenych-skol. Učitelé na  zapojených školách provedli mezi žáky a studenty osvětu o problematice dopadů  plýtvání potravinami a představili jim možnosti jeho předcházení. Některé školy  se dokonce pustily do auditu - zjistily, jaké množství potravin se v jejich  školní jídelně vyhazuje. Z jejich zjištění vyplývá, že osvěta a diskuse o  problematice může vést k výraznému zlepšení.  V Základní škole Litvínov - Hamr http://www.zshamr.cz/ se do výzvy zapojili  důkladně. Kromě osvěty mezi žáky provedli ve školní jídelně dva audity. V dubnu  zjistili, že množství odpadu za týden bylo 64 kg. Poté, co proběhla osvěta a  učitelé téma s žáky důkladně probrali, zjistili žáci v druhém auditu v září, že  celkově se za týden vyhodilo 40 kg zbytků. To je o 37 % méně. \"Ve třetím auditu  v prosinci bohužel opět množství zbytků narostlo. Společně s žáky jsme  vytvořili Akční plán, ve kterém jsme se zavázali do konce roku 2018 snížit  množství odpadu o 20 procent a do konce roku 2019 o dalších 20 procent,\" říká  Michaela Kociánová ze ZŠ Litvínov - Hamr.    Do výzvy se zapojila také Základní škola Dobřany v okrese Plzeň jih  https://www.zsdobrany.cz/. \"Už při vyhlášení kampaně Miluji jídlo, neplýtvám  jsem věděla, že to bude těžké. Řešení je dlouhodobý proces. Děti ani dospělí  nejsou vychováváni  k šetření. Až naší osvětou si někteří uvědomili, o jak velký problém se jedná.  Za naši jídelnu mám radost, konečně začaly zbytky ubývat,\" vysvětluje Renáta  Černá, vedoucí školní jídelny. Po osvětě se podařilo množství vyhazovaných  pokrmů snížit o téměř 15 procent.    Úspěch měla aktivita v Základní škole Dubá http://zsduba.cz/. Žáci měřením  zjistili, že se množství odpadu poté, co žáci prošli osvětou, snížilo o 25  procent. \"Zavedli jsme také společné obědy třídního učitele s žáky a osvětu s  využitím materiálů Skutečně zdravé školy provedli ve všech třídách,\" říká Jana  Mašková, zástupkyně ředitelky školy.    Základní škola Slovan Kroměříž https://www.zsslovan.cz/ dosáhla také  výrazného zlepšení. \"První diagramy a grafy s výsledky sledování množství  odpadu ve školní jídelně na Slovanu v Kroměříži byly pro mnohé žáky, ale i  učitele, alarmující. Rozjela se velká reklamní akce, do které se zapojil i  školní parlament při ZŠ Slovan. Ve třídách se diskutovalo, hodnotilo  a navrhovalo a v hodinách výtvarné výchovy vznikaly plakáty a slogany  nabádající všechny \"Slovaňáky\" k šetření potravinami. Výsledky dalšího měření  už byly uspokojivější - téměř o 20 procent menší množství odpadu než při prvním  měření,\" vysvětluje Hana Koláčková, zástupce ředitele školy.     Zapojila se také Základní škola a Mateřská škola Višňové z okresu Znojmo  https://www.zsvisnove.eu/. \"Osvětovou kampaň realizujeme ve spolupráci s  žákovským parlamentem a aktivně se v roli tazatelů v rámci auditu účastnila  většina žáků 2. stupně. Podařilo se nám zvýšit povědomí dětí o dopadech  plýtvání potravinami a diskutovat o opatřeních, která mohou vést ke snížení  množství vyhazovaných potravin v rodinách. Přidanou hodnotou pak byla  spolupráce dětí napříč školou. Samozřejmě je skvělé, že se nám podařilo snížit  množství odpadu v jídelně o skoro 15 procent,\" říká Jiří Beran, ředitel školy.  S úspěchem se do výzvy zapojila také Anglická Základní škola Brno. \"Výsledkem  je, že ke zlepšení a tedy ke snížení množství vyhozeného jídla opravdu došlo.  Nicméně změna nebyla tak markantní a podle mě je to právě tím, že už od začátku  jsem měla příjemný pocit z toho, že naše děti zas tak moc jídlem v jídelně  neplýtvají. Projekt se nám velice líbil a věříme, že měl velký smysl. Do jeho  zpracovávání se zapojily všechny věkové kategorie naší základní školy od  prvňáčků až po páťáky,\" říká Irena Janíčková, vedoucí školní družiny.     \"Velké množství vyhazovaného jídla ve školních jídelnách je problém, který  není možné vyřešit rychle a jednoduše. Příčin je mnoho a zdaleka ne vždy jsou  na vině školní kuchyně. Nicméně příklady ze škol ukazují, že možnosti řešení  existují a množství jídla lze po zavedení konkrétních opatření snížit,\" říká  Tomáš Václavík ze Skutečně zdravé školy. Doplňuje jej expert na výživu Petr  Fořt: \"Současný systém stravování ve školách není schopen zabránit plýtvání.  Děti nelze nutit sníst, co si objednají, protože jde o to, zda mají hlad, zda  na to mají momentálně chuť. Dospělý člověk, je-li moudrý, si uvaří či vybere,  na co má zrovna chuť.\"     Veškeré informace o výzvě, návod na zapojení a metodické návody pro učitele  jsou dostupné na webuhttp://www.skutecnezdravaskola.cz/miluji-jidlo-neplytvam  http://www.skutecnezdravaskola.cz/miluji-jidlo-neplytvam.     Záštitu výzvě \"Miluji jídlo, neplýtvám\" udělila Asociace společenské  odpovědnosti, Ministerstvo životního prostředí České republiky a ministr  zemědělství ČR.      Program Skutečně zdravá škola     Skutečně zdravá škola je komplexní program zdravého a udržitelného školního  stravování a vzdělávání o jídle. Usiluje o to, aby si děti jídla vážily, znaly  jeho hodnotu, dokázaly si je vychutnat a naučily se, jak vzniká. Všechny školy  plnící program Skutečně zdravá škola nabízejí dětem kvalitní pokrmy a podporují  a rozvíjejí v žácích zdravé stravovací návyky. Skutečně zdravé školy také  umožňují žákům pěstovat bylinky, ovoce a zeleninu na školních zahradách, učit  se základům vaření a navštěvovat místní farmy. Do programu se mohou zapojit  mateřské, základní i střední školy. Mohou se pokusit o získání bronzové,  stříbrné a zlaté medaile za splnění kritérií programu Skutečně zdravá škola.  Momentálně je zapojeno 353 škol z celé České republiky a 67 z nich již splnilo  bronzová, stříbrná nebo zlatá kritéria. Více na: http://www.skutecnezdravaskola.cz/ http://www.skutecnezdravaskola.cz/.         ",
    "url": "/clanek11712.htm",
    "downloadedDate": "Tue Mar 10 13:34:51 CET 2020"
  },
  {
    "title": " Chodit po špičkách ",
    "date": "30.8.2019",
    "author": "Michaela Mikulová",
    "source": "Linka bezpečí ",
    "perex": " První lásky, vztahy s rodiči, snaha najít si přítele na internetu… ",
    "body": " První lásky, vztahy s rodiči, snaha najít si přítele na internetu… Každodenní  témata mnoha hovorů na Lince bezpečí a zároveň knihy, která vypráví příběh o  dospívání. Seznamte se prosím.    Mít kluka. Atraktivního kluka, kterého budou kamarádky závidět. Být zamilovaná  k zbláznění, vodit se za ruku, psát si dlouho do noci a pak ještě déle o všem  snít. Sen spousty dospívajících dívek.  Na Lince bezpečí se každodenně řeší z této konkrétní problematiky její  jednotlivé střípky. Láska jako touha (jak sbalit holku/kluka), láska jako  zklamání (opustil/a mě, co mám dělat), nevěra (kámoška mýho kluka viděla s  jinou) a spousta dalších odlesků na téma emoce a city.  Speciální kapitolou, která do této oblasti také patří, je internet. Bohužel.  Protože kde jsou doby, kdy rozechvělý chlapec předával do dlaně dívky na  desetkrát přeložený papírek s krátkým vzkazem, výzvou. A následně napětí, celý  roztřesený, v přímém přenosu sledoval…  Dnes je tu fenomén internet. Ten neosobní posel zpráv, který už pevně  zakořenil i v tak čistých vodách jako je první láska. Skýtá jistě spoustu  možností, ale také i nenadálých nebezpečí. Ví to dnešní mládež?  Z mnoha telefonátů na Linku bezpečí se přesvědčujeme, že děti a mládež o  nástrahách internetu, konkrétně seznamování se na internetu, nic moc nevědí.  Zcela čistě a naivně na sociálních sítích doširoka komunikují a odhalují své  soukromí. A pak k nám zoufalé volají, co mají dělat. Termín „kyberšikana“ totiž  právě naplno poznaly.  Kyberšikana v tomto smyslu vystupuje jako teroristické chování anonymních  citových vyděračů. Osob, které zakládají svoje uspokojení na naivitě a  nezkušenosti dětí.        Jsme rádi, když se dítě ozve hned na počátku takového kontaktu s internetovým  agresorem. Když sebere odvahu a s problémem se svěří. Pokud otálí a stále více  se do komunikace s neznámým člověkem noří, problém se zvětšuje. Situace se  bohužel může dostat až do takové fáze, kdy vyděšené dítě uvažuje i o sebevraždě.  Velmi oceňujeme děti, které neváhají a zavolají k nám na Linku bezpečí. Je to  kus odvahy, krok do neznámého prostředí. Odměnou je však laskavá péče, kterou  rozhovorem s námi získají. V tomto případě kyberšikany pak i konkrétní  informace, co v takové chvíli udělat – mj. předáváme dítěti kontakt na  www.e-bezpeci.cz, kde se případu věnují specialisté.  Přikládám úryvek ze své knížky Chodit po špičkách, která se problematikou  mladých lidí zabývá. Vypráví příběh o dospívání. O prvních láskách, vztazích s  rodiči, ale v jedné epizodě i o snaze najít si přítele na internetu…  Snad by tato kniha mohla ty, kdo si ji přečtou, včas varovat…      Vystoupily jsme z tramvaje a kolem bylo spousta lidí. Přešly jsme přes ulici a  směřovaly na přestup na jinou refýž. Ema mlčela. Až když jsme se zastavily,  šeptem řekla:   „Průser. Nevim, co mám dělat.“ Měla úplně stejnej výraz, jako ráno ve škole,  když se mě ptala, jestli bych nešla na pokec.  „Ty ses s nim vyspala, že jo?“   Ema se uchechtla. „To by proti tomu nebylo nic.“   Zůstala jsem paf.   Tramvaj, která právě přijížděla, byla naše, ale nechaly jsme ji ujet. Sedly  jsme si opodál na lavičku. A v tu chvíli začala Ema brečet. Schoulila se do  sebe a celá se třásla. Hladila jsem ji po rameni a po zádech a nevěděla, co mám  dělat.  „Takže jsi v tom?“ pošeptala jsem jí do ucha.   Ema se roztřásla ještě víc.   „Ale prosim tě! Vždyť my jsme se ještě vůbec ani nesetkali!“ vzlykala.   Tak teď jsem fakt nevěděla, která bije.   „Furt jsme si jen psali…“ Ema se zhluboka nadechla, ale dál nepokračovala.   „A co se teda stalo?“   Starší paní kousek od nás se na Emu už delší dobu starostlivě dívala, bála  jsem se, že k nám půjde.  „Hele, pojď tady kousek stranou, ať na nás ty lidi tak nečumí,“ vzala jsem Emu  za loket a vedla ji na jinou lavičku, dál od stanice tramvaje. Když jsme se  posadily, Ema najednou vypadala, že jí je už všechno jedno. Nadechla se.  „No prostě… poslala jsem mu pár svejch fotek.“ Tak tomu jsem teda už vůbec  nerozuměla.  „A co je na tom, prosim tě, za problém?“   „Problém je, že jsem na těch fotkách nahá, teda od pasu nahoru.“   Zalapala jsem po dechu.   „Jak jako?“   „No nahá. Poslala jsem mu fotky bez podprsenky, prostě nahý prsa – čemu  nerozumíš?!“ vztekle zareagovala Ema.  Nevěděla jsem, co na to říct. Vzorná Ema, na výzvu vždycky samý, posílá  nějakýmu klukovi svoje nahý prsa. To bych do ní teda neřekla. Navíc, když se  ještě vůbec ani neviděli. Neumím si to nějak srovnat. Proč to udělala?  „A proč jsi mu je posílala?“   Ema se znovu rozbrečela.   „Protože je chtěl. Protože jsme si tak krásně psali! Protože ho miluju! Nebo  já nevim…“  Pořád mi to nesecvakává.   „A v čem je ten průser, teda?“   „Chce další.“    „Další fotky?“   „Jo. A napsal, abych mu poslala fotku, kde jsem nahá celá. A jestli ji  nepošlu, vystaví ty, co má, na Fejsu.“ Tak konečně! Už tomu rozumím! To je teda  průser jako bejk…  „Mám mu tu fotku teda poslat? Co myslíš?“   „Ani náhodou! Ses zbláznila, nebo co?!“ vykřikla jsem nahlas, až se po nás  několik lidí otočilo.  „No jenže pak mě dá polonahou na ten Fejs!“   „A jak mu můžeš věřit, že to neudělá i tak? A kdo to vůbec je? Kde bydlí?“   „Nevim… vůbec nevim…“   Emě tečou slzy po tvářích, už nahlas nebrečí, ale ty slzy jí tečou pořád.   „Vůbec si neumim představit, co by se stalo, kdyby se to dozvěděli naši,“  šeptá Ema.  Sedíme chvíli mlčky a koukáme před sebe. Co teď?   „Hele, ale to vůbec nemusí bejt nějakej Tomáš. To může bejt kdokoli,“ napadá  mě najednou.  „Ale vždyť my jsme si tak krásně psali! Každej den, chápeš to, pořád!“   Podívala jsem se na ni, nejradši bych ji objala. Chytla jsem ji za ruku.   „Vždyť my jsme spolu byli daleko častějc než ty s Danem nebo Justýna s  Kubalíkem! Teda jenom přes Fejs, ale byli!“ hájila se. „Vždyť já o něm vim  všechno. Vim, že si chce koupit motorku, že leze po skalách, vim, že byl v  Americe. Přestala jsem vám v tu chvíli závidět, že máte ty vaše kluky.“  Pustila jsem její ruku.   „Jo, záviděla jsem vám! Ale pak, když jsem si s nim psala, tak už ne. Vždyť já  v tu chvíli taky měla kluka!“  „A proč jste se teda nechtěli vidět? Setkat se?“   „Já chtěla, ale on že je z Moravy a že se určitě setkáme, ať jsem trpělivá. Že  za mnou přijede na tý svý nový motorce. No a pak jsme si začali psát o tom, jak  mě líbá a já jeho a tak… A pak, když po mně chtěl tu fotku s prsama, tak jsem  mu ji poslala.“  Najednou začalo strašně lejt. Vyskočily jsme se z lavičky a utíkaly naproti do  KFC, tam jsme si daly bezednou kolu a upíjely z jednoho brčka a koukaly, jak  proudy vody tečou po skle, a Ema pořád vyprávěla a vyprávěla.  Když přestalo pršet, zjistily jsme, že už je pět. A já si uvědomila, že jahody  vlastně zalejvat nemusím, když přišel ten déšť, a jely jsme zpátky domů.  Ema mě doprovodila až na roh naší ulice a tam po miliontý řekla: „Tak co  myslíš, jak teda s tou fotkou?“  „Kulový! Nic neposílej a už mu nepiš, hajzlovi!“ uzavřela jsem debatu důrazně.   „Provedu!“ Konečně se zasmála a pak jsme si ještě na dálku, než jsem vešla do  domu, zamávaly.  To jsme ale v tu chvíli ani jedna z nás ještě nevěděly, co bude dál. Že tohle  je teprve začátek…      Knihu „Chodit po špičkách“ vydalo nakladatelství U Veverky a je k dostání  tamtéž:www.nakladatelstviuveverky.cz https://www.nakladatelstviuveverky.cz ",
    "url": "/clanek11875.htm",
    "downloadedDate": "Tue Mar 10 13:34:53 CET 2020"
  },
  {
    "title": " Je možné fyzicky trestat děti? ",
    "date": "22.3.2019",
    "author": "PhDr. Vladimír Mertin",
    "source": "",
    "perex": " Dětský psycholog Václav Mertin v zajímavém rozhovoru na DVTV říká, že někdy je  lepší plácnout dítě přes zadek než se mu vysmívat. ",
    "body": "    ",
    "url": "/clanek11704.htm",
    "downloadedDate": "Tue Mar 10 13:34:56 CET 2020"
  },
  {
    "title": " Když děláte něco pro radost, můžete to dělat věčně ",
    "date": "11.10.2018",
    "author": "Soňa",
    "source": "",
    "perex": " Největší dobrovolnická akce pro dětí a mládež v ČR – 72 hodin – stojí na svém  sedmém startu. ",
    "body": "Česká rada dětí a mládeže ji pořádá 11. – 14. 10.2018.   Akce nabízí dětem unikátní zkušenost sociální zodpovědnosti, vícefaktorové  pouto ke svému okolí či přírodě, poznání nezištnosti. Účast na dobrovolnických  činnostech totiž dokáže vzbudit u dětí někdy tolik potřebný soucit s druhými. Z  výzkumu dobrovolnictví u mladých lidí také vyplývá, že významný je pro ně i  zážitek první pracovní zkušenosti.  Do akce se chystá zatím zapojit téměř 33.000 dobrovolníků, což je o 3000 více  než loni. Z 57 % jde o nadšence z řad školního žactva, 45 % tvoří dobrovolníci  z dětských a mládežnických spolků a dalších neformálních skupin. Své síly  hodlají rozložit do více než 570 dílčích projektů. Pokud jde o míru zapojení  jednotlivých regionů, vede Moravskoslezský kraj (73 projektů), následují kraje  Ústecký (71 projektů) a kraj Středočeskýjim už šlape na paty (67 projektů).     Další zdravé školní zahrady  Celorepubliková akce se může pochlubit tím, že může za významný rozkvět,  proměnu nebo zvelebení školních a oddílových zahrad. Za poslední čtyři roky  jsme rozdali zdarma 1200 sazenic třešní, hrušní a jabloní, a naplnili tak 576  zahrad ovocnými stromy. „Děti mají vitamíny na dosah, když tráví čas venku,“  pochvalují si třeba na ZŠ Strážovice.  „Žáci 6. a 7. třídy vysadí ovocné stromy na školní zahradě a následně o ně  budou pečovat. Žákům školy budou stromy poskytovat nejen chutné ovoce, ale  zároveň dostatek stínu v letních měsících během venkovních aktivit. Žáci z  badatelského kroužku vyrobí v zimních měsících hmyzí domečky pro opylovače.  Stromy pak budou sloužit i k výukovým programům žákům 1. a 2. stupně (květy,  semena, plody, opylování, oplození, ekologická výchova – význam stromů v  krajině),“ říká Jitka Machová ze ZŠ Lipenec z Lipna.     Těší nás nárůst sociálních projektů  Třeba ZŠ Ústí nad Labem pořádá zábavně-sportovní dopoledne  https://www.72hodin.cz/2018/projekty/zabavne-sportovni-dopoledne s výtěžkem  z akce pro nemocnou Elišku. Sdružení hasičů Čech, Moravy a Slezska Rynholec  pořádá sbírku pro nevyléčitelně nemocnou Barunku  https://www.72hodin.cz/2018/projekty/radost-pro-barunku. Chybět nebude již  tradiční sběr papíru pro handicapovaná trojčata Koláčkova  https://www.72hodin.cz/2018/projekty/sber-papiru-pro-trojcata-kolackova,  který pořádá Dětský domov se školou v Chrudimi. Žáci hotelové školy  v Poděbradech připraví výrobky s vánoční tematikou, které se budou prodávat na  adventním jarmarku. Získané finance poputují rodičům Žanetky, jako příspěvek na  nákladnou rehabilitaci https://www.72hodin.cz/2018/projekty/pomoc-pro-zanetku  po dětské mozkové obrně. ZŠ a MŠ Hoštejn s místní skupinou Českého červeného  kříže organizují „Bleší trh“ pro Péťu  https://www.72hodin.cz/2018/projekty/deti-detem, trpícího vzácným Westovým  syndromem. Žáci osmého ročníku Základní školy v Lomnici uspořádají ve své škole  charitativní sbírku oděvů a hraček pro azylový dům v Sokolově  https://www.72hodin.cz/2018/projekty/pomahame-potrebnym. Děti z turistického  oddílu mládeže CHIPPEWA organizují hravé odpoledne pro děti z místního  nízkoprahového centra https://www.72hodin.cz/2018/projekty/borime-hranice.  Mnoho dobrovolníků se rozhodlo propojit generace a navštíví domy seniorů.     Opět pomáháme českým památkám  Práce, které jsou na objektech potřeba udělat, jsou různorodé, vesměs se však  jedná o údržbu zeleně, cest, sběr drobného kamene, nátěr laviček apod.  Kasteláni slibují vždy i nějakou tu odměnu ve formě speciálních prohlídek  objektů, možnosti přespání přímo na hradě… Opravujeme hrad Starý Jičín  https://www.72hodin.cz/2018/projekty/opravujeme-hrad-stary-jicin. Uklízet se  bude na přístupové cestě na hrad Trosky  https://www.72hodin.cz/2018/projekty/uklid-na-hrade-trosky, úklidové práce  proběhnou v okolí hradu Lukova  https://www.72hodin.cz/2018/projekty/ruce-k-dilu-prilozime-zriceninu-uklidime  , pomůžeme rovněž kouřimském skanzenu  https://www.72hodin.cz/2018/projekty/pomahame-v-kourimskem-skanzenu. O  krásnější hrad Hartenberg  https://www.72hodin.cz/2018/projekty/za-krasnejsi-hartenberg se postarají  žáci Střední školy živnostenské Sokolov.     Pomáháme rádi zvířatům  Pracantům, letos v projektových tričkách 72 hodin v šedé barvě, není lhostejný  ani osud zvířecích kamarádů. Sbírku finančních i věcných darů pro handicapovaná  zvířata z útulku Tibet  https://www.72hodin.cz/2018/projekty/zvirata-si-o-pomoc-nereknou chystají ZŠ  Šaratice a Mladí hasiči Hostěrádky – Rešov. Pomoc Městskému útulku ve Znojmě  https://www.72hodin.cz/2018/projekty/vesely-pes-i-clovek si naplánovali  studenti 2. D třídy ze ZŠ Znojmo – Načeratice: „Před návštěvou se chystáme na  výrobu drobných předmětů k zábavě zvířat –vhodných hraček pro psy. Následně  budeme venčit psy, případně poskytneme materiální pomoc útulku. Žáci ZŠ  speciální Frýdlant vyhlásilisbírku dobrot  https://www.72hodin.cz/2018/projekty/i-chlupati-kamaradi-maji-radi-dobroty  pro kočičí a psí svěřence útulku v Krásném Lese.     A pár neobvyklých projektů závěrem  Ve Vyškově proběhne výměna igelitových tašek  kolemjdoucích za tašky plátěné.  Pomáhat budou i odsouzené mladé ženy  https://www.72hodin.cz/2018/projekty/i-my-chceme-pomoci. „Chtěly bychom  ukázat všem, že i ženy ´pod zámkem´ mohou mít kladný vztah k přírodě a zájem o  její čistotu. Někomu to může přijít jako paradox, ale proč nevyzkoušet novou  věc, která by některé odsouzené mohla po propuštění z výkonu trestu motivovat k  novému, lepšímu životu,“ říká ředitel věznice v Drahonicích Michal Charvát.  Ve Vítkově chystá Školní parlament a školní klub zážitkový den, který vštípí  dětem pravidla bezpečnosti  https://www.72hodin.cz/2018/projekty/bezpecne-bezpecni a ochrany zdraví. V  okolí školy budou vytvořena stanoviště, na kterých bude simulována reálná  situace – autonehoda, požár, pomoc seniorovi, krádež, šikana. Žáci 4. a 5. tříd  budou pod odborným dohledem řešit nastalé situace.  Teplákománie  https://www.72hodin.cz/2018/projekty/teplakomanie-aneb-v-barevnem-k-dusevnimu-zdravi  aneb V barevném k duševnímu zdraví –  v Havlíčkové Brodě se budou šít tepláky  pro děti hospitalizované na psychiatrii.  Zajímavou akci chystají také ve Vražném: „Mendelův jírovec je nyní plodný.  Proto bychom rády nasbíraly spadané kaštany či semenáčky a udělaly provizorní  stromovou školku  https://www.72hodin.cz/2018/projekty/mendeluv-jirovec-a-jeho-dalsi-osudy.  Mladé a převozu schopné stromečky by byly předávány při různých příležitostech  občanům ČR,“ vysvětlují koordinátoři vraženského projektu. ",
    "url": "/clanek11531.htm",
    "downloadedDate": "Tue Mar 10 13:34:59 CET 2020"
  },
  {
    "title": " Jak si dobře vybrat prací prostředek a jak zvýšit jeho účinnost? Máme pro vás  4 tipy ",
    "date": "1.6.2018",
    "author": "Komerční sdělení",
    "source": "",
    "perex": " Ten koloběh známe všichni: ušpinit - vyprat - ušpinit - vyprat… ",
    "body": " Praní prádla je pro nás tak rutinní činností, že nad ním už ani nepřemýšlíme.  Naše 4 tipy pro vyšší účinnost praní vás ale přesvědčí, že bychom měli.     Prací prostředky obvykle vybíráme podle několika kritérií - ceny, druhu  (prášek, gel či kapsle), vůně a účinnosti. Očekáváme, že přípravek naše prádlo  vypere do čista, zachová jeho barvy, strukturu vláken, zbaví ho zápachu, skvrn  a provoní příjemnou vůní. To vše za rozumnou cenu.          Taková očekávání vám může splnit i značka, která staví na dlouholeté tradici v  oboru \"čistota\" - SAVO. Před časem totiž její výrobce uvedl na trh novou řadu  pracích gelůSAVO Bez chloru https://www.savonaprani.cz/. Dostupná je ve třech  variantách: na bílé prádlo, na barevné či univerzální gel. A také v několika  velikostech. My jsmeSAVO Bez chloru vyzkoušeli a zaujaly nás u něj zejména tři  věci - prací gel účinně odstraňuje i jinak velmi odolné skvrny, má příjemnou  vůni, a zároveň pomáhá odstraňovat bakterie. Výsledkem tak bylo hygienicky  čisté prádlo s příjmenou vůní.    Novinku určitě také vyzkoušejte, ale nezapomeňte i naše tipy. I díky nim  budete s výsledkem praní opravdu spokojeni.    1. Zjistěte si, jakou máte doma vodu. Využít můžete volně dostupné jednoduché  testy. Pokud zjistíte, že hodně tvrdou (tzn., že obsahuje vysoké množství  minerálů), bude se vám v pračce špatně rozpouštět prášek. Je tedy lepší  používat prací gely. Nejen kvůli lépe vypranému prádlu. Zamezíte tím i  usazování prášku na bubnu pračky.    2. Třiďte prádlo důsledně podle barevnosti. Moderní materiály už sice při  praní barvy nepouští, takže se pravděpodobně nestane, že z pračky vyndáte  růžovou košili, která byla původně bílá, ale třídění má i tak smysl. Speciální  prací prostředky mají totiž různá složení a jsou vytvořené tak, aby naplnily  potřeby jednotlivých druhů prádla. TřebaSAVO Bez chloru  https://www.savonaprani.cz/ na barevné prádlo obsahuje látky, které pomáhají  rozzářit barvy a je vysoce účinné i na odolné skvrny.SAVO Bez chloru  https://www.savonaprani.cz/ zase zabraňuje žloutnutí materiálů a zachovává  bělost oblečení.    3. Používejte přiměřené množství přípravku. Čím více tím lépe? Častým omylem  je myslet si, že vyšší množství pracího prostředku znamená lépe vyprané prádlo.  Možná vás překvapí, že efekt je spíše opačný. Větší množství přípravku moderní  šetřící přístroje nezvládnou zpracovat a zůstává tak ve vláknech oblečení - tím  se snižuje jeho životnost a může docházet i k alergickým reakcím.    4. Neplňte přístroj na maximum. Kapacita pračky určená výrobcem platí pouze  pro základní program na bavlnu. Naplníte-li pračku maximální náplní i u jiných  programů, obvykle se oblečení dobře nevypere. Zůstanou na něm zbytky pracího  prášku, který nejenže zanechá stopy, ale může vám i nepříjemně podráždit  pokožku. ",
    "url": "/clanek11388.htm",
    "downloadedDate": "Tue Mar 10 13:34:59 CET 2020"
  },
  {
    "title": " Ženská prsa jsou krásná. I uvnitř. ",
    "date": "30.4.2019",
    "author": "Janeska",
    "source": "",
    "perex": " Minulý měsíc uveřejnila jedna z uživatelek @lemonadead na Twitteru fotku z  anatomie. ",
    "body": " Minulý měsíc uveřejnila jedna z uživatelek @lemonadead na Twitteru fotku z  anatomie, která se záhy stala velmi populární a za týden nasbírala přes 145 000  lajků. K fotce uvedla tento komentář:    \"Právě jsem zjistila, že jsem nikdy neviděla fotku ženského svalového systému.  Takhle jsem si mléčné žlázy nepředstavovala.\"       I just realized I never saw a photo of a female muscle system. This is NOT  what I imagined milk ducts to look like.pic.twitter.com/GBK6trgXF8  https://t.co/GBK6trgXF8 — Artist formerly known as Byeonce (@lemonadead) 21. dubna 2019  https://twitter.com/lemonadead/status/1119991452711387136?ref_src\u003dtwsrc%5Etfw          Nakonec se sice ukázalo, že nejde o fotku, ale o ilustraci z anatomického  atlasu na iPadu s názvem Anatomy \u0026 Physiology, ale to nic nemění na tom, že se  všichni diví \"Jak je možné, že jsme to nikdy neviděli předtím? Jak to, že jsme  nevěděli, že uvnitř ženských prsou se ukrývá takováto květinová nádhera?\"            ",
    "url": "/clanek11747.htm",
    "downloadedDate": "Tue Mar 10 13:35:02 CET 2020"
  },
  {
    "title": " Jaké taje skrývají olivové háje? ",
    "date": "15.7.2019",
    "author": "Mgr. Těthalová Marie ",
    "source": "Informatorium 3-8 ",
    "perex": " Daniela Krolupperová právem patří mezi uznávané autory knih pro děti. ",
    "body": " Sešla jsem se s ní nad její novou knihou nazvanou Taje olivového háje.         Vaše nová kniha nás zavádí do země levandule, oliv a kávy. Proč?    Protože mám ráda levandule, olivy i kávu. Halepské borovice s červenou kůrou,  tymián, divoké tulipány, cypřišové aleje, olivové háje, nízké domy s modrými  okenicemi a vůni moře. Předloni v létě jsem si splnila velký sen. Se staršími  dcerami a jejich přáteli jsme projeli na kolech část nádherné francouzské  Provence. Bylo to úžasné dobrodružství. Na kole člověk pozná zem mnohem lépe  než z auta, krajinu kolem sebe skutečně „zažije“. Spali jsme v kempech, jednou  dokonce jen ve spacáku přímo na mořském břehu (útok komárů tu noc byl opravdu  nemístný), prošli jsme se po nádherném patrovém aquaduktu Pont du Gard a  vyšlapali i na jeden z vrcholů Provensálských Alp na téměř dvoutisícový Mont  Ventoux, kam vede také trasa Tour de France. Šlapali jsme do strmých kopců mezi  třešňovými, meruňkovými a jablečnými sady, projížděli kolem levandulových polí.  Konečně jsem na vlastní kůži poznala místa, na která jsem se toužila podívat  celý život. Když potom vloni zimě mrzlo, vzpomínky na teplo vyvolaly příběh. A  mimochodem – oceňuji, že moje dcery mají skvělé sportovně založené kamarády.     Foto: archiv Daniely Krolupperové        V příběhu se objevují silné emoce, mimo jiné i smutek, který cítí například  víla Markéta, když se ocitne v cizí zemi. Jaké to je, ocitnout se někde, kde to  neznáme?    Knížka je určena dětem. Snažila jsem se ji napsat tak, aby byla zábavná a  veselá, a taková, doufám, i je. Nicméně nevyhýbala jsem se ani neradostným  pocitům, protože i takové pocity děti prožívají. Není možné si život zařídit  tak, aby člověk nikdy nepocítil smutek, ani v dětství. Ocitnout se někde, kde  to neznáme, není nic snadného pro dospělého, natož pro dítě. V každém případě  je nutné situaci zvládnout. To uděláme nejlépe tak, že z neznámého místa  učiníme známé. Vytvořením domova, místa, kam bude člověk patřit, kde bude mít  „své“ lidi. Vyžaduje to čas a značné úsilí, ale je to „práce“, která  jednoznačně vede k cíli. Šlo mi o to, abych čtenářům nenásilně ukázala, že i  zvládnutí náročných a složitých pocitů, překonání smutku, stesku či slabosti  může být účelem dobrodružného putování. Víla Markéta dobře ví, že proti smutku  se dá bojovat. Prací a činorodostí nebo jednoduše dobrými skutky. Dobro pomáhá  nejen v pohádkách. Ale knížka rozhodně není o smutku, jenom ho nepomíjí. Je o  radosti, o vílách, levandulových polích, vůni kávy a jedné dlouhé cestě za  velkým snem.      Když se víly vydají do městečka, také se jim hlavou honí různé pocity, třeba  obezřetnost. Jaký má důvod?    Malé a fyzicky slabé stvoření se musí mít vždy na pozoru před většími a  silnějšími tvory. Nemusí ho nutně ohrožovat, stačí, aby ho třeba přehlédli…  Žádná víla nechce být rozšlápnutá roztržitým kavárenským hostem.        Pokud je mi známo, jsou víly spíše veselé bytosti. Nemýlím se? Optimismus jim  vydrží, i když jdou odhodlaně bojovat se smutkem.    Přesně tak. Víly jsou vlídná a laskavá stvořená, od přirozenosti veselá,  radostná a vstřícná všem dobrodružstvím, které vílí život přináší. Přestože je  občas něco ohrozí – víložravý kocour nebo i prostý lidský smutek, nikdy se  nepodají negativním pocitům. Mají „své“ lidi rádi, a i když o nich nevíme, drží  nám palce.      Ve středu příběhu se víly ocitnou v kavárně, kde potkají dokonce další vílu.  Co je na kavárně tak zvláštního, že jste tam usadila svůj příběh?    V tomto příběhu se dostala ke slovu moje vášeň pro kavárenské prostředí. Kdyby  to jen trochu šlo, stala bych se kavárenským povalečem. Bohužel realita  pracující matky tří dětí má ke kavárenskému povalování hodně daleko,  vynahrazuji si to alespoň shromažďováním hrnečků. Kavárna je místo, odkud lze v  poklidu pozorovat svět, kde se dá přečíst kniha, napsat seminární práce i  dlouze diskutovat s přáteli. Také se tam obvykle dá pít káva. Je jasné, že káva  jako každá dobrá věc potřebuje dohled specializované víly. Nedivila bych se,  kdyby se v posledních letech kavárenské víly rozšířily i po České republice. V  tomto případě bych se u kavárníků přimlouvala za obezřetné zacházení s kávovými  šálky. Jeden nikdy neví, ve kterém zrovna vyspává nějaká malá kavárenská víla.  Přehlédnout a opařit vílu – to by byla smutná kavárenská zkušenost.              Pobavily mě hledačky knih. Co je na knihách a v nich tak zvláštního,  zajímavého?    Knihy jsou pro dětského čtenáře malá okénka do velkého světa. Každé nabízí  jinou vyhlídku. Čím víc jich dítě pozná, tím lepší má výhled, lépe vidí a vnímá  svět. Tím lépe se v něm orientuje, je sebevědomější a sebejistější. Tuší, že v  životě potká různé nesnáze, ale také pochopí, že se s nimi naučí vypořádat.  Poznávání (čili čtení příběhů) je jedním ze základních kamenů, ze kterých si  dítě vytváří svoji osobnost. A ta by měla stát na pevných základech, neboť svět  kolem se může někdy i silně otřásat.      Můžeme se i my stát hledači knih? Jak na to?    Nepochybně se můžeme stát hledači knih. Ty jsou k nalezení docela snadno v  každé veřejné knihovně. Pokud se především z našich dětí stanou hledači knih a  dobrých příběhů, bude jejich život bohatší a plnější.      Proč jsou hrdinkami knihy právě víly?    Víly jsou má oblíbená stvoření. V raném dětství jsem plánovala, že se stanu  jednou z nich. Nevyšlo to. Takže nezbývalo než zvolit formu úniku před  skutečností.      Knihu doprovázejí půvabné ilustrace Evy Chupíkové. Jaká byla spolupráce s  ilustrátorkou? A líbí se vám, jak kniha vypadá?    Výtvarný projev Evy Chupíkové mám nesmírně ráda. Vidí víly stejně jako já.  Jemné, křehké, něžné a divukrásné, ale zároveň silné, schopné a odvážné.  Ilustrace Evy Chupíkové jsou doslova okouzlující. Každá je pro mě jako obraz.  Protože přímým podnětem k napsání příběhu byla cesta na kolech po Provence,  měla jsem k dispozici obrovské množství fotografií, které jsem Evě Chupíkové  poslala. Proto v některých ilustracích vidím určité prvky autentických míst,  kudy jsme projížděli, kde jsme odpočívali a svačili. Knížka je pro mě z tohoto  hlediska vlastně i nádhernou ilustrovanou vzpomínkou na dovolenou. Eva  Chupíková v posledních letech vytváří autorské knížky, které patří k mým  nejoblíbenějším. Je to mimořádně vzdělaná autorka, vystudovala klasickou  filozofii a anglistiku, takže její knížky, které obsahují řadu informací o  umění, architektuře a historii, jsou nejen krásné, ale i velmi fundované. Pořád  mě těší, že jsem ji před lety oslovila a v Portálu nás nechali vytvořit první  společný projekt – knížku Zákeřné keře. Taje olivového háje jsou plné  překrásných obrázků z nádherného kraje, výtvarné zpracování knížky považuji za  mimořádné zdařilé.      Co byste chtěla, aby děti v knize našly?    Příběh, který by je oslovil a potěšil. Radost z putování za dobrým skutkem.  Poznání krásného kouta světa. Vědomí toho, že když se smutek někdy zdá být  nekonečný, jenom klame tělem. To je dobré vědět. Jsem si jistá, že děti v knize  najdou nádherné obrázky. Jenom si nejsem úplně jistá, jak budou čtenáři  reagovat na to, až zjistí, že v knížce nejsou žádné kontrolní otázky. Jak dobře  vím, jsou na ně zvyklí a určitě je budou očekávat. Snad se protentokrát spokojí  s příběhem.   ",
    "url": "/clanek11828.htm",
    "downloadedDate": "Tue Mar 10 13:35:04 CET 2020"
  },
  {
    "title": " Milé děti, obracíte životy naruby ",
    "date": "6.9.2019",
    "author": "Jirka Sirka",
    "source": "",
    "perex": " Těch pár let, než si zase sami zbudem. ",
    "body": " Téhle trojici prostě musíte fandit. Skupina Epydemye http://www.epydemye.cz  získala sice před lety žánrového Anděla (výroční cena Akademie populární hudby)  za album Kotlina, které výjimečně mapovalo české dějiny 20. století, ale jejich  současná tvorba nyní už hranice folku dávno přesahuje a činí z nich jednu z  nejosobitějších hudebních skupin na české scéně. Protože členové skupiny Jan  Přeslička, Mirek a Lucie Vlasákovi však nyní čelí jiným životním výzvám,  představili o prázdninách čerstvé album Milé děti a 1. září v živém přenosu  uvedli nový klip k titulní písni alba.    A takováhle povedená \"obyčejná píseň o rodičích a dětech\" na tyhle stránky  dozajista patří.         ",
    "url": "/clanek11883.htm",
    "downloadedDate": "Tue Mar 10 13:35:08 CET 2020"
  },
  {
    "title": " Antikoncepce po porodu ",
    "date": "9.5.2019",
    "author": "Kateřina Kadlecová Makrlíková (festival Respekt k porodu)",
    "source": "",
    "perex": " Jak kombinovat různé antikoncepční metody se dozvíte na Festivalu o  těhotenství, porodu a rodičovství. ",
    "body": " Období po porodu je podřízené životnímu rytmu malého drobečka a hormonálním  změnám, které porodem zdaleka nekončí. Vaše touha po milování s partnerem může  sklouznout k nule a antikoncepci tak přiřadíte obdobnou důležitost jako  těsnosti spojů ventilace na vesmírné lodi - je to nepochybně důležité, ale vás  osobně se to zkrátka netýká. Není třeba se hroutit, dobrou zprávou je, že to je  podmíněné fyziologicky a zpravidla to netrvá věčně.          Při výběru vhodné antikoncepce potřebujete v první řadě zohlednit svůj  zdravotní stav a případný dopad na miminko, zejména pokud kojíte. Je třeba si  uvědomit, že hormonální systém je velmi jemně vyvážený a že nejsou k dispozici  dlouhodobé studie, které by monitorovaly dopad syntetického progesteronu na  vývoj a zdraví dítěte. Získat taková data není jednoduché, protože vývoj  samozřejmě neovlivňuje pouze výběr antikoncepce matky, ale celá řada dalších  vlivů, genetických, environmentálních apod. Existují však studie, které spojují  aplikaci syntetického progesteronu se zvýšeným rizikem poporodních depresí. Je  vhodné volit metody, které můžete okamžitě vysadit, když zjistíte, že vám  nevyhovují a zároveň dávat přednost metodám šetrným a neinvazivním.    Rozhodně doporučuji i po porodu kombinovat různé antikoncepční metody. Tento  „stavebnicový systém” vám umožní největší možnou variabilitu, která zohlední  jak vaše osobní a partnerské potřeby, tak požadovanou míru spolehlivosti.  Všichni víme, že žádná antikoncepce nechrání na 100 %, kombinací metod se ale  míra účinnosti požadované 100% jistotě velmi těsně blíží. Nehormonální metody  antikoncepce by měly být po porodu první volbou s ohledem na matku i dítě.    Pokud vás zajímá, jaké metody můžete použít a jak by mohla vypadat jejich  chytrá kombinace, přijďte si poslechnout přednášku Antikoncepce po porodu na  Festival o těhotenství, porodu a rodičovství, který se koná 13. - 19. května  2019 ve Sněmovní 7, Praha 1 v rámci Světového týdne respektu k porodu. Srdečně  vás zve Kateřina Kadlecová Makrlíková, která ve své přednášce 16. května ve  13.15 ukáže zdravotní souvislosti, které by měly ženy po porodu zohlednit, a  představí nejen jednotlivé metody, ale i možnosti jejich kombinací.  K prohlédnutí budou vzorky nehormonálních antikoncepčních pomůcek.    Vice informací k celému programu najdete na www.respektkporodu.cz  http://respektkporodu.cz/ ",
    "url": "/clanek11755.htm",
    "downloadedDate": "Tue Mar 10 13:35:10 CET 2020"
  },
  {
    "title": " Výchovné partnerství mezi rodiči a učitelkami by mohla být ta nejjednodušší  věc na světě ",
    "date": "28.11.2019",
    "author": "Ulrike Lindner",
    "source": "Portál ",
    "perex": " Rodiče a vychovatelky chtějí vlastně totéž – pro děti jen to nejlepší. ",
    "body": " Přesto v tomto výchovném partnerství neustále dochází k nedorozuměním a  problémům, které ohrožují dosažení společného cíle.    Ulrike Lindner je komunikační koučka a mj. se věnuje poradenství pro mateřské  školy v oblasti styku s rodiči a veřejností.    Výchovné partnerství mezi rodiči a učitelkami by mohla být ta nejjednodušší  věc na světě, jak píšete. Očividně tomu ale tak není. Proč?    Jedním z důvodů je, že péče o děti, vzdělání a výchova obsahují silnou emoční  složku. Tato „služba“ se totiž nedá srovnávat s jinými poskytovanými službami,  například autoservisem. Když si rodiče všimnou, že jejich dítě se ve školce z  nějakého důvodu necítí dobře, velmi rychle zareagují, jsou rozrušení nebo  rozčilení. A navíc se rodiče i učitelky velmi často nacházejí pod velkým tlakem  a často mají pocit, že celou situaci nezvládají. Rodičům se ne vždy daří řídit  komunikaci tak, aby probíhala s odstupem, věcně a klidně. Učitelky jsou na tom  v zásadě podobně. Je na ně nakládáno stále více povinností a ne vždy disponují  kapacitou potřebnou k tomu, aby při takovémto rozhovoru reagovaly klidně a  uvolněně.   V knize Pozor, rodiče ve školce!  https://obchod.portal.cz/vychova-v-ms/pozor-rodice-ve-skolce/ Ulrike Lindner,  specialistka na komunikaci, vysvětluje, jak správný způsob komunikace dokáže  takovéto výchovné partnerství posílit a jak může být užitečný pro všechny  zúčastněné.      Mnozí rodiče upřednostňují krátké rozhovory mezi dveřmi školky ve chvílích,  kdy děti přivádějí nebo vyzvedávají – ale neměli bychom se jim raději vyhýbat?    Takzvané „rozhovory mezi dveřmi“ jsou při komunikaci velmi důležité. Posiluje  se při nich důvěra a blízkost. Proto doporučuji se podobným krátkým rozhovorům  nevyhýbat. Zároveň jsou ale pro učitele zcela nezbytné pravidelné supervize a  další vzdělávání, aby tak učitelky a vychovatelky získaly potřebné nástroje a  dokázaly v podobných spontánně vzniklých situacích reagovat vhodným způsobem.  Například když musí učitelé čelit výčitkám. Vědí tak už předem, že v případě  potřeby je možné takový rozhovor přerušit a říct například: „O tom se musím  nejdřív poradit s kolegyní.“ Velice důležité je také, aby si učitelka byla  vědoma hodnoty své práce. Stále znovu se setkávám s neuvěřitelně motivovanými,  úžasnými pedagožkami, které by se rozhodně neměly nikde schovávat a nemusí mít  strach například z vysokoškolských odborníků či takzvaných „helikoptérových  rodičů“.            A jak to vypadá s tím druhým typem rodičů, tedy s těmi, kteří jsou těžko  dostupní?    Nejdříve je potřeba říct, že nikdy není možné navázat plnohodnotnou komunikaci  úplně se všemi rodiči. Ale velkou většinu je možné do výchovy zapojit pomocí  pravidelné komunikace. Obnáší to mnohem víc než seznamovací rozhovor nebo  rodičovskou schůzku. Mateřská školka by měla pravidelně komunikovat pomocí  dopisů rodičům, odpoledních schůzek s nimi, informačních setkání, ale i  prostřednictvím dalších písemných sdělení. Rodiče, s nimiž není možné navázat  kontakt pomocí těchto opatření, by měli být cíleně osloveni, například  telefonicky nebo při nějaké akci ve školce, kdy je paní učitelka vyhledá a  osloví. Přitom je zcela rozhodující vzájemný respekt a vstřícná atmosféra.  Takže rodiče by měli poznat, že jsou ve školce vždy vítaní. Je také důležité  uvědomovat si, že odborníky jsme všichni: rodiče jsou odborníky na svoje děti a  paní učitelky jsou odbornicemi v oblasti předškolní pedagogiky. Rodiče se  soustředí na své dítě, ale vychovatelky se zaměřují na celou skupinu, takže tím  vnášejí do situace jiný, velmi užitečný úhel pohledu.      Nejsou právě tyto odlišné úhly pohledu skvělou živnou půdou pro konflikty?    Skutečně existují situace, kdy už spolu rodič a učitelka nejsou schopni  komunikovat. Když ale mají obě strany podobné základní nastavení, řešení se  vždycky dá najít. Výchovné partnerství je koneckonců založeno na stejných  principech jako jiné druhy partnerství – na vzájemném respektu, přijetí,  transparentnosti a otevřenosti obou stran. V osobních vztazích tyto principy  fungují podobně, jen výchozí situace je trochu jiná, protože partnera si  vybíráme sami, kdežto paní učitelku ve školce nikoli.      Kterým (komunikačním) nástrahám by se učitelky měly pokud možno vyhýbat?    Dvěma nástrahám je vhodné vyhýbat se co nejdůsledněji. Jednak je to nadřazené  chování k rodičům a jednak zaujetí obranného postoje. Pokud se k rodičům  chováme nadřazeně, zbavujeme je možnosti rozhodovat a tím je ponižujeme. Při  zaujetí obranného postoje naopak učitelka snižuje sama sebe. Při rozhovoru  dokážou tyto dvě okolnosti účinně odvést rozhovor do slepé uličky. ",
    "url": "/clanek11969.htm",
    "downloadedDate": "Tue Mar 10 13:35:13 CET 2020"
  },
  {
    "title": " Mami, už nejsem malé dítě 2. ",
    "date": "19.6.2018",
    "author": "Janeska",
    "source": "",
    "perex": " Jste si jisti, že vaše děti jsou ještě dětmi? Druhý díl pozoruhodných fotek. ",
    "body": "   Když jsem se poprvé setkal s rodiči své dívky, její otec měl na sobě toto  tričko     Clay625  https://www.reddit.com/r/funny/comments/2z44lb/had_my_girlfriends_parents_over_for_dinner_       Text na tričku:   1. Najdi si práci   2. Pochop, že tě nemám rád.   3. Jsem všude.   4. Ublížíš jí, ublížím ti taky.   5. Buď doma o 30 minut dříve.   6. Najdi si právníka.   7. Jestli jsi mi lhal, najdu si tě.   8. Je to moje princezna, ne tvůj úlovek.   9. Nevadí mi, když se vrátím do vězení.   10. Cokoliv jí uděláš, udělám ti také.        Tatínek se bojí, když řídím auto     earphone4 https://www.reddit.com/r/funny/comments/6iq01u/dad_being_dad/        Dnes jsem slavila 28. Moje maminka mne chtěla vyfotit s balónkem.     dontjudeme https://imgur.com/gallery/CTu8vsk#p41Wejf        Dnes mi bylo 21, tatínek tohle uveřejnil na svém facebooku     austinfromaustin  https://www.reddit.com/r/funny/comments/2cn16m/i_turn_21_today_and_my_dad_posted_this_on_his/       Mami, děkuji ti za pyžamo!     noonehastoldmebutithinkimfat https://imgur.com/gallery/bIv7VBX        Je mi 21, táta mi pořád dělá takovéto obědy     lovexsongs  https://www.reddit.com/r/aww/comments/16cgi8/even_though_im_21_this_is_what_i_get_when_my_dad/  ",
    "url": "/clanek11411.htm",
    "downloadedDate": "Tue Mar 10 13:35:16 CET 2020"
  },
  {
    "title": " Překonat strach ",
    "date": "13.6.2019",
    "author": "Bublinka",
    "source": "",
    "perex": " 10 letá skateboardistka se snaží sbírat od tatínka jeho zkušenosti, ale má  strach zdolat jednu z překážek. ",
    "body": " Následující video ukazuje roztomilý okamžik s jeho dcerou Kadence. 10 letá  dívka se snaží sbírat od tatínka jeho zkušenosti, ale má strach zdolat jednu z  překážek. Otec ji po celou dobu povzbuzuje, a tak nakonec to dobře dopadne.  Tatínek video komentoval: „Možná jsem byl nervóznější než ona.“           ",
    "url": "/clanek11798.htm",
    "downloadedDate": "Tue Mar 10 13:35:19 CET 2020"
  },
  {
    "title": " 6 členná rodina žije na cestě ",
    "date": "14.8.2018",
    "author": "Klááára",
    "source": "",
    "perex": " Jonathan and Ashley Longneckerovi měli 4 děti, když se rozhodli zásadně změnit  svůj život. ",
    "body": " Jonathan and Ashley Longneckerovi měli 4 děti, když se rozhodli zásadně změnit  svůj život. Ashley popisuje, proč to udělali: AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads     Byli jsme průměrná 6 členná rodina, která si žije tradiční americký sen. Na  krku jsme měli 30 letou hypotéku, pracovali jsme tvrdě, měli jsme velký dům,  dvě auta, kromě té trapné hypotéky žádné dluhy a žili jsme opravdu dobrý život.  Byli jsme spokojení - až moc. Byli jsme zaneprázdněni budováním našeho sídla,  zaplňovali jsme jej věcmi, které jsme nepotřebovali. Tolik času a prostředků  jsme každý týden věnovali tomu, abychom udržovali americký sen.    Nechápejte nás špatně, my jsme náš dům milovali. To bezpečí, vzpomínky a  bezstarostnost každodenního života. Tak proč jsme se cítili tak nenaplnění?     tinyshinyhome https://www.instagram.com/tinyshinyhome/      Hledali jsme něco nového a objevili jsme svět \"rodin na cestách\". Lidí, kteří  prodali své domy, zjednodušili svoje životy a začali se svými rodinami  cestovat. Začali žít zajímavější a jednodušší život.     tinyshinyhome https://www.instagram.com/tinyshinyhome/         tinyshinyhome https://www.instagram.com/tinyshinyhome/    Byl dobrý nápad prodávat náš dům se všemi věcmi, abychom mohli žít na velmi  malém prostoru a cestovat po USA s celou rodinou? Nakonec se to, co jsme  udělali před 3 lety, ukázalo jako nejlepší rozhodnutí našeho života.       tinyshinyhome https://www.instagram.com/tinyshinyhome/      Nejdříve jsme si koupili velký přívěs, ale to byla chyba - byl moc velký,  těžký a příliš pohodlný. Platili jsme spoustu peněz za místa v kempech. Nakonec  jsme pro naše účely upravili starý přívěs Airstream, který nám vyhovuje.     tinyshinyhome https://www.instagram.com/tinyshinyhome/        \"Životní cestu\" této zajímavé rodiny můžete sledovat na Instagramu  https://www.instagram.com/tinyshinyhome/ i na jejich webu  https://tinyshinyhome.com/.     Zpracováno podle Love What Matters http://www.lovewhatmatters.com/. ",
    "url": "/clanek11454.htm",
    "downloadedDate": "Tue Mar 10 13:35:23 CET 2020"
  },
  {
    "title": " Mladý učitel je ohrožený druh ",
    "date": "3.1.2020",
    "author": "Eva Henzlerová, Statistika a my",
    "source": "",
    "perex": " Vytíženější než v Česku, kde na jednoho učitele připadalo 19,1 žáka, byli  učitelé ve Francii (19,6) a v Rumunsku (19,4). ",
    "body": " Na základních a středních školách učilo v roce 2017 v Evropské unii téměř 6  mil. pedagogů. Bezmála tři čtvrtiny z nich byly ženy. Nejvyšší podíl učitelek  byl v Lotyšsku a Litvě, největší zastoupení mužů bylo na školách v Dánsku a  Lucembursku.    Zastoupení žen v učitelských sborech začalo narůstat především v 50. letech  20. století. V současnosti ve všech zemích EU a na všech úrovních vzdělávání s  výjimkou vysokoškolského za katedrou převažují ženy. Z 5,8 mil. členů  pedagogických sborů na základních a středních školách bylo v roce 2017 v zemích  EU 4,2 mil. žen (72%). V Lotyšsku představovaly ženy dokonce 87% učitelského  sboru, v Litvě 85%, v Bulharsku, Estonsku a Slovinsku shodně 83%. České školy  nebyly výjimkou, i zde učí většinou ženy (76%).  Zastoupení žen se na jednotlivých stupních vzdělávání liší. Na prvním stupni  základních škol byl v Česku podíl žen dokonce 94%. Přestože od školního roku  2011/2012 mužů přibývalo, jejich celkový počet roste pomaleji než počet  učitelek.Na druhém stupni tvořili muži čtvrtinu pedagogických pracovníků. Ze  všech zemí EU byl nejvyšší podíl učitelů v EUv Dánsku, kde tvořili více než  třetinu učitelského sboru (35%, údaje za rok 2014). V roce 2017 byl tento podíl  zaznamenán i v Lucembursku. O jeden procentní bod nižší podíl učitelů evidovali  statistici ve Španělsku a Řecku (shodně 34%), ve Francii pak už bylo zastoupení  mužů pod hranicí jedné třetiny (32%).            Učitelé stárnou    Mladí lidé nemají o práci učitele velký zájem. Svědčí o tom pokračující trend  poklesu podílu učitelů a učitelek mladších 25 let. Tento pokles však může být  částečně vysvětlen prodlužující se dobou, kterou budoucí učitelé tráví svým  vzděláváním na vysokých školách. Hranici 30 let nepřekročilo v zemích EU 0,5  mil. učitelů (9%).  Naproti tomu 50. narozeniny už oslavilo 2,1 mil. učitelů základních a  středních škol, tj. 36%. V Itálii spadala do této věkové kategorie dokonce více  než polovina učitelů (53%). Vysoký podíl pedagogů starších 50 let byl  zaznamenán v Litvě (50%), Estonsku (49%), Bulharsku (48%), Řecku (47%),  Lotyšsku (46%) a Rakousku (45%). V ČR dosáhla tato hodnota 43%. Necelá desetina  (9%) členů pedagogických sborů je pak starší 60 let. Nejvyšší podíl učitelů v  této věkové skupině byl v Estonsku (19%), následovaly Itálie (17%) a Německo  (16%). V ČR to bylo 11% učitelů.      Počet dětí ve třídách se liší    Na jednoho učitele v EU připadalo v roce 2017 po přepočtení úvazků na  jednotkového pracovníka průměrně 14,7 žáka, ovšem hodnoty se v jednotlivých  zemích značně lišily. Nejnižší počty žáků na jednoho pedagoga byly zaznamenány  v Lucembursku (9,0), Řecku (9,4) a v Litvě (10,6).Vytíženější než v Česku, kde  na jednoho učitele připadalo 19,1 žáka, byli učitelé ve Francii (19,6) a v  Rumunsku (19,4). ",
    "url": "/clanek11999.htm",
    "downloadedDate": "Tue Mar 10 13:35:26 CET 2020"
  },
  {
    "title": " Učitel ubližuje mému dítěti… Co mám dělat? ",
    "date": "20.2.2019",
    "author": "Ludmila Boková",
    "source": "Linka bezpečí ",
    "perex": " Domnívám se, že mnozí dospělí na vlastní kůži nebo u svých dětí zažili ze  strany nějakého učitele zraňující, urážlivé nebo ponižující jednání. ",
    "body": " V Lidových novinách se nedávno objevil článek Děti šikanují učitele ve třetině  základních škol  https://www.lidovky.cz/noviny/deti-sikanuji-ucitele-ve-tretine-zakladnich-skol-vetsinou-pokrikovanim-a-nadavkami.A190106_215701_ln_noviny_ele . Data a informace v článku rozhodně nechci zpochybňovat, ale ráda bych nabídla  pohled na situaci ve školách z jiné strany. Na Rodičovskou linku se poměrně  často obracejí rodiče, jejichž dítě (případně skupina dětí) trpí přístupem  pedagoga. A to už od mateřské školy. Leckdo by mohl namítnout, že jsme při  telefonické nebo e-mailové krizové intervenci odkázáni pouze na jednostranné  informace. To je pravda, nicméně takhle jednoduše to ze stolu smést nelze.    Domnívám se, že mnozí dospělí na vlastní kůži nebo u svých dětí zažili ze  strany nějakého učitele zraňující, urážlivé nebo ponižující jednání. Učitel je  také jen člověk a s dětmi (zejména s některými) to nemá lehké. Nic však  neospravedlňuje soustavné narážky, poukazování na chyby, a naopak opomíjení  nebo znevažování úspěchů ironií, zdůrazňování zvláštností dítěte, neustálé  trestání a zesměšňování. Je to jednání, které nese rysy psychického šikanování  a má podobné důsledky jako šikana ze strany dětí. Postoj učitele k dítěti,  zejména na prvním stupni základní školy, má zároveň své dopady na pozici dítěte  v kolektivu. Rodiče pozorují u dítěte zaraženost, smutek, narušený spánek,  bolesti břicha a zvracení před odchodem do školy, snahu škole se vyhnout.            Samozřejmě se na nás neobracejí rodiče, kterým se podařilo se s pedagogem  domluvit. A jen zřídka ti, kteří se rozhodli situaci vyřešit přesunem dítěte na  jinou školu a chtějí se poradit o případné stížnosti. Oslovují nás ti, kteří  jsou v nějaké fázi „boje“ s učitelem, a někdy už i se školou. První pokus o  nápravu směřovali většinou přímo k dotyčnému učiteli, kde narazili buďto na  popření, nebo na poukazování na nedostatky či nevychovanost svého dítěte.  Učitel nepřipustil žádné pochybení ze své strany. A na obdobný postoj narazili  i u vedení školy, které se za svého učitele postavilo, často s poukazem na jeho  zkušenost a dobré výsledky. Rodiče jsou právem bezradní – svému dítěti věří, a  navíc na něm vidí jasné známky psychické nepohody. Obávají se dalšího vývoje,  msty na dítěti a nevidí už žádnou možnost, jak by mohli situaci ve škole  ovlivnit.      Jaké možnosti rodiče mají? O co se mohou opřít?    Podle „obětí“ lze příběhy, se kterými rodiče přicházejí, zařadit do tří  základních skupin, adekvátně tomu dáváme i doporučení.       Děti, kterým to nejde nebo zlobí a mají na to papír    Nejčastěji se jedná o děti, které jsou výchovně složité – s diagnózou porucha  pozornosti nebo ADHD, často v kombinaci se specifickými poruchami učení. Patří  sem i děti, které mají pouze poruchy učení bez jakýchkoliv výchovných problémů.  Učitel odmítá respektovat individuální vzdělávací plán, úlevy, na které má dítě  právo, kritizuje je a pronásleduje kvůli nedostatkům, za které dítě nemůže. V  takových případech doporučujeme rodičům, aby spolupracovali se školním  poradenským pracovištěm a vedením školy, případně požádali o pomoc i odborníka  z pedagogicko-psychologické poradny. V mnoha případech totiž nejde ani tak o  zlou vůli učitele, jako spíše o jeho bezradnost a nedostatek dovedností a  zkušeností. Rodiče od nás vědí, že příslušná směrnice stanovuje povinnosti  školy jasně a učitel by měl respektovat výsledky vyšetření jejich dítěte. Pokud  neuspějí, mohou se obrátit na Českou školní inspekci.      Skupina jako oběť    Další skupinou jsou příběhy, kde „obětí“ nevhodného přístupu je celý kolektiv  nebo skupina dětí. Nejčastěji se jedná o nepřiměřené nároky, mimořádně přísnou  klasifikaci (v jednom případě propadala na výběrové škole polovina třídy),  urážení, zastrašování a vyhrožování, zkrátka nepřátelské a silové jednání ze  strany učitele. Učitel například dětmi pohrdá, zaměřuje se negativně na dívky  nebo na chlapce. V jednom případě učitel na prvním stupni stanovil pravidla,  která přímo hraničila s týráním dětí – zákaz pití, zákaz otevírání oken, křičí  na děti. Jiný učitel děti otevřeně rozděluje na chytré a hlupáky, hlupáky  ponižuje a zapojuje do toho i spolužáky. Objevují se i nepřiměřené kolektivní  tresty. V takových případech doporučujeme volajícím spojit se s ostatními  rodiči, sepsat konkrétní výhrady vůči chování učitele a společně vytvářet tlak  na vedení školy, aby jeho poškozujícímu chování zabránilo. Případně se obrátit  – jak jinak – na Českou školní inspekci.      Nemám tě rád (a možná o tom ani nevím)    A pak jsou tu příběhy dětí, které jsou něčím zvláštní, aniž by jinak měly  výraznější výukové nebo výchovné problémy – např. děti pomalejší, úzkostné,  uzavřené. Někdy jsou to však i děti s problematickým chováním. Učiteli zkrátka  z nějakého důvodu „nesednou“ a dává to najevo nejrůznějšími způsoby –  urážlivými poznámkami, kritikou chování, které nemá nic společného s výkonem  nebo dodržováním školního řádu (např. jak dítě smrká nebo chodí), pranýřuje  dítě před celou třídou, vyzdvihuje jeho nedostatky, jinak dítě ignoruje.  Bohužel, takové děti velmi často „nesednou“ ani spolužákům a učitel, místo aby  pomáhal dítěti se do kolektivu zapojit, se tak stává hlavním agresorem. Dopady  na dítě jsou v těchto případech obzvláště ničivé a bránit je před takovým  (m)učitelem je často nemožné. Rodiče zpravidla volí – a my jim to i  doporučujeme – změnu školy. A to zejména tehdy, když už pokus o nápravu  učitelova chování bezúspěšně podnikli. Současně i v těchto případech  doporučujeme podnět k šetření na Českou školní inspekci.      Bezmoc    U této poslední skupiny příběhů bych se ráda zastavila. Přístup učitele k  dítěti se speciálními vzdělávacími potřebami je metodicky řízen příslušnými  normami stanovenými MŠMT a je možné se na ně odvolat, případně prokázat, zda  podle nich učitel s žákem jedná. Pokud se učitel chová nepřiměřeně ke skupině  žáků, pak může pomoci spojenectví rodičů. Chybí však nástroj, který by  zavazoval ředitele škol k jasnému postupu, když za ním přijdou rodiče s  podezřením, že jejich dítě je učitelem psychicky týráno (a takto tomu v  některých případech skutečně je). Tedy jak bude ředitel školy postupovat, aby  takové tvrzení potvrdil nebo vyvrátil a na základě toho mohl vůči takovému  učiteli zasáhnout. Alespoň jsem na něco takového nikde nenarazila. Metodický  pokyn určující postup při řešení šikany se zaměřuje na šikanování v dětském  kolektivu a nově i na šikanování učitele žáky. Článek 8, odst. 6 této směrnice  upravuje chování učitele, aby předcházel šikaně. Jen minimum škol má svůj  etický kodex, který by učitele zavazoval k respektujícímu chování vůči žákům a  rodičům. Všeobecný etický kodex pro učitele neexistuje. Nanejvýš bývá ve  školních řádech obecně upraveno vzájemné chovánívšech účastníků vzdělávacího  procesu. Co když se však tím učitel neřídí, jak jsme se s tím setkali u našich  klientů? Učitel pracuje za zavřenými dveřmi, pro děti je autoritou nebo se ho  také mohou bát. Je tedy obtížné běžným pohovorem nebo dotazováním prokázat, co  se za těmi zavřenými dveřmi skutečně děje. Záleží na osobním nasazení, a řekla  bych i statečnosti ředitele, případně na celkových poměrech v komunitě, zejména  v prostředí vesnických nebo maloměstských škol, zda se škola s takovým učitelem  rozloučí (a riskuje případný pracovně právní spor), či zda zamete podnět pod  koberec a rodiče nakonec rezignují a dítě dají na jinou školu. Rodiče  samozřejmě mohou podat trestní oznámení pro podezření na týrání dítěte, k  takovému kroku je však třeba skutečně hodně odvahy! A je otázkou, zda by  šetření policie v prostředí školy bylo účinné.      Závěr    Zájem dítěte, jeho celková pohoda a vývoj jsou důležité, řekla bych prvořadé.  Právě proto doporučujeme rodičům, kteří při snaze o nápravu poškozujícího  jednání učitele neuspěli, aby své dítě převedli do jiné školy. Je to svým  způsobem rezignace na spravedlnost. Setkáváme se s rodiči, kteří přemýšlejí, že  přístupem učitele mohou trpět i další děti. To však není jejich zodpovědnost. V  danou chvíli je třeba především chránit dítě. ",
    "url": "/clanek11674.htm",
    "downloadedDate": "Tue Mar 10 13:35:28 CET 2020"
  },
  {
    "title": " Maminka háčkuje pro své děti originální maškarní kostýmy ",
    "date": "8.10.2019",
    "author": "Janeska",
    "source": "",
    "perex": " Výroba každé z postav zabere 25-40 hodin. ",
    "body": " Rodina maminky Stephanie Pokorny je posedlá Halloweenem. Každý rok vyrábí  Stephanie pro své syny nové kostýmy obvykle inspirované staršími filmy.  Nejpozoruhodnější je ovšem technika, jakou originální převleky vznikají -  háčkováním! AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads   Stephanie pro BoredPanda uvádí: \"Výroba každé z postav zabere 25-40 hodin,  obvykle to stihnu za 2 týdny. Háčkovat jsem se naučila v 16 od mé babičky a  tyto kostýmy jsou mojí velkou vášní.\"         Taťka Šmoula (Zdroj: Stephanie Pokorny  http://crochetverse.com/crochetverse-costume-gallery/)     ET (Zdroj: Stephanie Pokorny  http://crochetverse.com/crochetverse-costume-gallery/)     Harry Potter (Zdroj: Stephanie Pokorny  http://crochetverse.com/crochetverse-costume-gallery/)     Kostlivec (Zdroj: Stephanie Pokorny  http://crochetverse.com/crochetverse-costume-gallery/)       Mimozemšťan (Zdroj: Stephanie Pokorny  http://crochetverse.com/crochetverse-costume-gallery/)     Pizza (Zdroj: Stephanie Pokorny  http://crochetverse.com/crochetverse-costume-gallery/)       Slimer (Zdroj: Stephanie Pokorny  http://crochetverse.com/crochetverse-costume-gallery/)       Maminka, která umí háčkovat (Zdroj: Stephanie Pokorny  http://crochetverse.com/crochetverse-costume-gallery/)         ",
    "url": "/clanek11913.htm",
    "downloadedDate": "Tue Mar 10 13:35:30 CET 2020"
  },
  {
    "title": " Pro děti alkohol představuje velké nebezpečí ",
    "date": "28.12.2018",
    "author": "Mgr. Těthalová Marie ",
    "source": "Informatorium 3-8 ",
    "perex": " Tvrdí to MUDr. Karel Nešpor, který působí jako primář oddělení léčby  závislostí pražské PN Bohnice. ",
    "body": " Děti podle něj nejsou tolik ohroženy závislostí jako otravami alkoholem, které  mohou nastat po konzumaci velmi malého množství.      Závislosti si často spojujeme s dospívajícími a dospělými. Může se závislost  objevit u mladších dětí , třeba už u předškoláků?    Teoreticky ano, v praxi se s tím dětští lékaři nesetkávají. Pití v dětství a v  dospívání ale představuje významný rizikový faktor pro rozvoj závislosti v  pozdějších letech. Velké riziko v této věkové kategorii jsou otravy. Ty zde  nastávají i po poměrně malých dávkách alkoholu. Byly např. popsány otravy  alkoholem po pár doušcích sladké ústní vody s alkoholem, kterou našlo dítě v  koupelně.      Dalším zažitým spojením je závislost Z alkohol, drogy, cigarety. Dnes se ale  již mluví i o nelátkových závislostech. Můžete vysvětlit, oč jde?    Myslí se tím nezdrženlivé chování vůči hazardu, počítačům, videohrám,  nakupování atd. Nejedná se ale o závislost, jak ji definuje Mezinárodní klasifi  kace nemocí.      Je riziko, že člověk získá závislost, u každého jedince stejné?    Alkohol je zvláště nebezpečný pro děti a dospívající, pro ženy, pro lidi,  kteří jsou v obtížné životní situaci a pro ty, jejichž rodiče byli na alkoholu  závislí. Tito lidé udělají dobře, když se alkoholu vyhnou. Pak jsou v bezpečí.      Setkávám se s tím, že někdo o sobě mluví jako o umírněném konzumentovi  alkoholu, o tom, že jeho lahev vína po večeři rozhodně není závislost. Jak to  je? Existuje nějaká závislostní míra?    Závislost znamená, že někdo naplní nejméně tři z šesti znaků podle Mezinárodní  klasifi kace nemocí. Z nich nejdůležitější je zhoršené sebeovládání. Takový  člověk opakovaně pije alkohol, i když původně nechtěl, nebo ho pije více, než  měl v úmyslu. Závislost je ale pouze jeden z mnoha problémů, které alkohol  působí. Pravidelné pití u dětí a dospívajících může vést k poškození jejich  mozku, i když se u nich závislost na alkoholu neprokáže. Alkohol v těhotenství  poškozuje plod, třebaže na něm žena není závislá. Mimochodem plod je ve vztahu  k alkoholu nejzranitelnější na počátku těhotenství, kdy o své graviditě žena  ještě nemusí vědět.            Zpátky k malým dětem. S jakým typem závislosti se u nich můžeme setkat?    Závislost je zde vzácná, o to větší jsou ale jiná rizika včetně zmiňovaných  otrav nebo úrazů pod vlivem alkoholu.      U malých dětí má jistě velké místo prevence a podpora zdravého životního  stylu. Co byste v práci s touto skupinou doporučil?    V předškolním věku je třeba dítěti opakovat, že zdraví je důležitá hodnota a  že je ho správné chránit. Proto je třeba se některým věcem vyhnout (oheň, ostré  předměty, alkoholické nápoje, tabletky). Dítě má vědět, že okolní svět skrývá  také nebezpečí, a má se učit se jim bránit. U dětí mezi 7. a 12. rokem je třeba  pokračovat ve zdůrazňování hodnoty zdraví. Postupně je třeba informace  přeměňovat v pravidla a návyky a srozumitelně je vysvětlovat. Nabývá na významu  získávání dovedností - např. jak odmítat, jak zvládat nepříjemné duševní stavy  a kde hledat pomoc. Cílená prevence zaměřená proti škodám způsobeným alkoholem  a tabákem a jinými drogami by měla začít dva až tři roky před prvním kontaktem  s drogou.      Když byly moje dcery malé, objevila jsem knížku Nenič si své zdravé tělo, kde  se mluvilo o endorfinech jako o drogách, které si tělo vyrobí samo a jsou  bezpečné. Dnes se ale mluví i o závislosti na sportovních aktivitách. Jak je to  s pohybovou aktivitou a prevencí závislostí?        Pro média je zajímavější opilá učitelka v mateřské škole než opilý číšník.  Přitom číšníci mívají problémy s alkoholem mnohem častěji. Je to složitější. Alkohol ovlivňuje i jiné receptory. Fyzická aktivita je pro  tělesné i duševní zdraví dítěte důležitá. U dětí i dospělých se tak dají např.  mírnit úzkosti a deprese. Na druhou stranu má soupeřivý a vrcholový sport  značná rizika. Neprokázalo se, že by nějaký sport snižoval riziko problémů s  návykovými látkami. Ve studii provedené u českých dospívajících se dokonce  zjistilo, že fotbal, box a tanec riziko problémů s alkoholem zvyšovaly. V  případě fotbalu mohou být důvody následující: stres, cti žádost trenérů a  špatný příklad spoluhráčů. Nebývá zvykem, že by šli mladí fotbalisté po  tréninku společně do knihovny.       Jaký vliv na případný rozvoj závislosti mají důležité osoby v životě dítěte?    Riziko problému působených alkoholem lze snížit dobrou výchovou. Pomáhají  vřelost, laskavost a dostatek času na dítě a zároveň pevnost a schopnost rodičů  prosazovat rozumná pravidla. K těm patří např. zásada „žádný alkohol, dokud ti  nebude 18 let“.      Důležitými osobami jsou i pedagogové, kteří s dětmi pracují. V této  souvislosti se mi vybavují občasné kauzy podnapilých učitelek mateřské školy,  na které rodiče zavolali policii a podobně. Jak častý problém to podle vás je?  Je učitelství z hlediska závislostního chování rizikovější profesí, nebo  profese naopak nemá v této věci vliv?    Pro média je zajímavější opilá učitelka v mateřské škole než opilý číšník.  Přitom číšníci mívají problémy s alkoholem mnohem častěji. Pedagogická práce  patří spíše k bezpečnějším zaměstnáním.      Málo se mluví o tom, že alkohol náladu nezlepší, naopak že to je depresogen.  Můžete popsat, jak alkohol působí na náladu?    Alkohol přiměje mozek, aby vyplavil působky, které si střídá pro lepší  příležitosti , např. krásný východ slunce. Takto vyždímaný mozek z východu  slunce velkou radost mít nebude, zvláště když je dotyčnému člověku navíc špatně.      Naše kultura je spjata se společenským popíjením alkoholu. Sklenička na  zahřátí, která samozřejmě v důsledku spíše ochladí, na dobrou náladu, která je  ale iluzí. Jaký vliv mají tyto zvyky na chování dítěte? A vnímají už malé děti,  že jejich dospělí konzumují alkohol, kouří a podobně?    Kouření v přítomnosti dětí je poškozuje, roste např. riziko onemocnění  dýchacích cest. Opilý rodič může dítě ohrozit, např. když ho veze autem.  Podivné chování alkoholem intoxikovaného rodiče mu také autority nepřidá. I  rodič, který pije alkohol, by ho měl dětem a dospívajícím zakazovat. Pro dětský  organismus je alkohol mnohem nebezpečnější než pro dospělého. Zjistilo se, že  dospívající, kterým rodiče zakazovali pít doma alkohol, ho pili méně, i když  byli mimo domov.      S kulturou popíjení souvisí nemilý zvyk dát dítěti, i velmi malému, ochutnat.  Na různých oslavách pak člověk vidí batole s vousy od pivní pěny, čemuž se  ostatní smějí. Jaký vliv má alkohol na malý dětský organismus?    Tedy nelze mluvit o kultuře. Jedná se už vysloveně o fyzické týrání dítěte.       Jedna žena mi vyprávěla, že když jí byl rok, na jedné oslavě přendala brčko ze  svého kelímku s malinovkou do kelímku s vínem, který měl na stole její otec.  Prý pak prospala den a občas přemýšlí, jestli i takto ojedinělý incident -  rodiče si pak dávali velký pozor, aby se něco podobného nestalo - nezanechal  nějaký neblahý efekt.      Došlo u ní k otravě alkoholem, blahopřeji, že to přežila bez následků. Rodiče  měli za této situace raději zavolat lékaře. Je riskantní doufat, že se dítě z  otravy vyspí.        Prim. MUDr. Karel Nešpor, CSc., se narodil v roce 1952. Vede oddělení léčby  závislostí v PN Bohnice a řadu let se věnuje józe, která má blahodárný účinek  na tělo i ducha. V nakladatelství Portál vyšla řada jeho knih, naposledy titul  Kudy do pohody. Nawww.drnespor.eu http://www.drnespor.eu nabízí volně  dostupné materiály, které se týkají prevence a léčby návykových nemocí včetně  prevence v rodině. ",
    "url": "/clanek11631.htm",
    "downloadedDate": "Tue Mar 10 13:35:33 CET 2020"
  },
  {
    "title": " Video: Odkdy může dítě jíst zmrzlinu? ",
    "date": "7.2.2020",
    "author": "Janeska",
    "source": "",
    "perex": " Jak vypadá první setkání s touto pochoutkou? ",
    "body": " Všechny děti milují zmrzlinu a tahle láska obvykle vydrží na celý život.  Internet je plný diskuzí, ve kterých si maminky radí, kdy je nejlépe začít.  Možná je ale nejlepší na nic nečekat a servírovat tuhle pochoutku, jak jen to  půjde. Následující virální video ukazuje takové první setkání se zmrzlinou.         ",
    "url": "/clanek12033.htm",
    "downloadedDate": "Tue Mar 10 13:35:37 CET 2020"
  },
  {
    "title": " Děti s ADHD nejsou jen „raubíři“ ",
    "date": "18.11.2019",
    "author": "PhDr. Lucie Kvasničková",
    "source": "Informatorium 3-8 ",
    "perex": " Náročné, zlobivé, živější, nepozorné. Tak bývají označovány děti s ADHD jak  samotnými rodiči, tak i okolím. ",
    "body": " Ano, možná jsou takové, ale důležité je uvědomit si dvě věci. První a velmi  důležitá je, že takové nejsou vlastní vinou. A druhá, neméně podstatná je, že i  takto zlobivé děti mají mnoho pozitivních vlastností, které naopak jiné děti  nemají. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads   V anonymní diskuzi píše maminka čtyřletého chlapce s ADHD své zkušenosti: „Je  velmi těžké se s dítětem dorozumět a dosáhnout toho, aby se na mě soustředilo,  aby vnímalo a následně udělalo/přestalo dělat, oč je požádáno. Celý den nedělám  nic jiného, než že ho hlídám, upozorňuji, okřikuji. Forma dohody je synovi na  míle vzdálená, nechápe, nevnímá. Neustále překračuje únosné meze…“ To, co  maminka popisuje, jsou typické projevy ADHD, které vyčerpávají celý rodinný  systém a v případě nástupu do školky mohou být zatěžující i pro pedagoga,  kterému pak nezbývá tolik času na ostatní děti.      Jak poznáme dítě s ADHD?    Typické projevy můžeme rozdělit na dvě skupiny. Jedna se týká projevů  nepozornosti (i když jak říkával známý psycholog prof. Matějček – nepozornost  neexistuje, je jen pozornost zaměřená někam jinam), dítě neposlouchá pokyny  učitelky, není schopné následovat její instrukce. V okamžiku, kdy děti končí  danou činnost, dítě s ADHD se na ni teprve chystá a při práci se nechá velmi  lehce vyrušit jinými, i slabými podněty v okolí.    Druhá skupina projevů se týká hyperaktivity a impulzivního chování: dítě je  neklidné, nevydrží sedět na místě, neumí si hrát dlouhou dobu samo s jednou  hračkou a už vůbec ne potichu. Často ruší jiné děti při hře a snaží se získat  jejich pozornost. Protože však většinou neumí navázat kontakt s ostatními dětmi  vhodným způsobem, zkouší to po svém – provokuje, strká do ostatních, snaží se  na sebe upoutat pozornost „šaškováním“ apod.            Nehledejme viníka    Podle některých střízlivějších odhadů je dětí s ADHD 3–4 %, některé výzkumy z  poslední doby však uvádějí až 10 %. Příčiny poruchy jsou v drobných poškozeních  mozkové tkáně, ke kterým mohlo dojít během těhotenství, při porodu ale také  mohou být dané geneticky. Jde tedy o něco, za co rodiče ani děti nemohou. Tím  pádem je zbytečné kohokoliv obviňovat a hledat viníka. Co ale lze ovlivnit, je  výchova, která může projevy poruchy mírnit, ale i zhoršit.    Hojně se diskutuje nad tím, zda za nárůstem počtu dětí s ADHD není zbytečné  nadužívání této diagnózy i u dětí, které mají jiné obtíže nebo jsou pouze lehce  mimo normu, ale systém je již zachytí jako problémové. Anebo zda je takových  dětí v dnešní době opravdu více. Zastánci druhého přístupu tvrdí, že dnešní  moderní a uspěchaná doba skutečně může způsobovat častější výskyt této poruchy,  a to z několika důvodů.      Doba přeplněná podněty    Srovnáme-li například pohádky pro malé děti dnes a před patnácti lety jistě si  všimneme jistého „zrychlení“ – podněty se rychle střídají, hraje veselá hudba,  neustále se něco děje a pozornost dítěte je uchvacována novými a novými  podněty. Oproti Máše a medvědovi je prostě Křemílek s Vochomůrkou pomalý a  nudný. Pozornost dítěte se sledováním „akčních“ pohádek nenamáhá, netrénuje a v  jiných situacích pak vyžaduje také neustále přísun nových podnětů. Nemluvě o  tom, že dříve nebylo sledování televize tak běžné, jako je dnes, kdy děti již  od batolecího věku sledují pohádky, v některých případech i několik hodin  denně. To samozřejmě nemá dobrý vliv ani na vývoj mozku, ani na pozornost.    Dalším důvodem může být i pokrok v medicíně. ADHD může být způsobeno mnoha  faktory a jeden z nich je poškození plodu v průběhu těhotenství nebo komplikace  při narození. Dnešní medicína dokáže zachránit i tak nedonošené děti, u kterých  by to dříve nebylo možné. Jako následek si však tyto děti mohou do života  přinést právě citlivou nervovou soustavu, která se projeví jako ADHD syndrom.      Málo a často    To je jedna z nejdůležitějších zásad – chceme-li po dítěti, aby vykonávalo  nějakou delší činnost, je dobré ji rozdělit na menší části a v průběhu  zařazovat drobné pauzy, aby si dětská pozornost mohla odpočinout. Pro děti s  ADHD je mnohem obtížnější a namáhavější udržet pozornost na něčem, co se po  nich zrovna vyžaduje. Proto je nutné poskytnout jim čas na odreagování, aby  nabraly sílu na další zaměření pozornosti a mohly dál pracovat.      Honzíku, seď v klidu    Představme si například situaci, kdy děti sedí u stolečku a kreslí. Všechny  děti se soustředí na práci až na Honzíka s ADHD, který pořádně ještě ani  nezačal. Jak mu pomoci a zároveň nenarušit práci ostatních? Nejdříve je nutné  mu vůbec pomoci začít – děti s ADHD mají díky narušení některých mozkových  funkcí problém nejen s hyperaktivitou a nepozorností, ale také s exekutivními  funkcemi, které zahrnují plánování a organizování vlastní činnosti. Takže pro  Honzíka je obtížné vůbec něco začít dělat. Pomoc spočívá například v tom, že se  dotkneme Honzíkova ramene, přitáhneme jeho pozornost k danému úkolu, rozdělíme  pro něj postup na menší kroky než ostatním a klidně je i několikrát zopakujeme  pro případ, že pozornost dítěte byla zaměřena jinam.    Jakmile Honzík začne pracovat, objevují se u něj narůstající stopy neklidu,  jako je poposedávání na židli, vrtění, šoupání nohou apod. To je pro děti s  ADHD přirozené, snaží se tím uvolnit a pomoci mozku v soustředění na daný úkol.  Pokud bychom Honzíkovi nakázali, aby se nevrtěl a seděl v klidu, musel by se  naopak soustředit na to, jak má sedět, a ne na danou práci. Proto je dobré  dětem s ADHD umožnit v průběhu činnosti měnit polohu na židli nebo si klidně i  stoupnout.      Hranice je nutné dodržovat    V okamžiku, kdy máme pocit, že pozornost dítěte je již vyčerpaná a ono se dál  na práci nesoustředí (což nám většinou dítě samo připomene tím, že začne  vyrušovat nebo obtěžovat ostatní děti), vymyslíme pro něj na chvilku nějakou  aktivitu, ideálně pohybovou, kdy si dítě bude moci od dané činnosti odpočinout.  Například můžeme Honzíka poslat pro pomůcky, umýt si ruce, vysmrkat, proběhnout  po třídě, dojít se napít, na záchod, odnést vzkaz paní učitelce nebo se prostě  jen na chvilku „vyblbnout“ protože nejlepším odreagováním je pro dítě právě  uvolněný a ničím neřízený pohyb.    Následně ho opět vyzveme k tomu, aby pokračoval v práci, a pokusíme se jeho  pozornost udržet nad daným tématem. Je vhodné se na tento způsob práce domluvit  předem, aby dítě vědělo, že když bude potřebovat, že se může proběhnout či  jinak uvolnit, ale že je pak nutné se vrátit k práci. Nastavíme tím hranice,  které samozřejmě po dítěti pak vyžadujeme a sami dodržujeme. Stejně tak je  dobré vysvětlit Honzíkovo chování v průběhu práce i ostatním dětem, aby neměly  pocit, že Honzík může něco, co ony nesmějí. S čímž souvisí další náročné téma,  jímž je zařazení dítěte s ADHD do kolektivu.      Každý chce někam patřit    Zapojit do kolektivu dítě, které ostatní pošťuchuje, vyrušuje a které nevydrží  u jedné hry příliš dlouho, je oříšek. Děti s ADHD mají problém navazovat vztahy  s ostatními, protože prostě neví jak. Jsou zbrklé, nemotorné a chybí jim cit  pro komunikaci a navazování vztahů. V mateřské škole a následně ve škole  základní je však pro dítě velmi důležité, aby si našlo své místo mezi spolužáky  a aby bylo ostatními přijato, a ne jen trpěno. Podle výzkumů je více než  polovina dětí s ADHD mezi ostatními spíše neoblíbená. Celých 56 % těchto dětí  nemá kamaráda (oproti ostatním dětem je to až dvakrát více), a když už má, tak  vztahy většinou nejsou tak pevné a trvalé.    Ve škole (ať už v mateřské, nebo té základní) můžeme pomoct dítěti v sociálním  začlenění hned na několika frontách. V první řadě se snažíme usměrnit samotné  dítě v tom, jakým způsobem jedná se spolužáky. Trpělivě vysvětlujeme a třeba i  pomůžeme přímo při činu, když dítě chce s někým navázat kontakt, ale neví jak,  nebo na to jde svým zbrklým způsobem, což ostatní děti spíše odradí. Také  můžeme promluvit s ostatními dětmi, vysvětlit jim chování dítěte s ADHD a učit  je tímto způsobem větší toleranci. V neposlední řadě můžeme dítěti pomoci i  tím, že budeme jeho situaci probírat s rodiči – sdílet s nimi informace o tom,  s kým by si mohlo dítě rozumět, poradit, co funguje při zapojování dítěte mezi  ostatní a jak by mohli doma pracovat na rozvíjení těchto dovedností.      Soustřeďme se na to dobré    To nejdůležitější nakonec – ačkoliv ADHD syndrom vnáší mnohé komplikace do  života rodiny i školy, je také mnoho pozitiv, které dítě s tímto syndromem může  vnést do svého prostředí. Tyto děti bývají například díky své impulzivitě velmi  horlivé v pomáhání dospělým. Snaží se být užitečné a jsou vděčné za každou  pochvalu, které se jim dostane. A právě pochvala je pro tyto děti velmi  důležitá – nejen za úspěšně dokončený úkol, ale již za projevenou snahu. Ve  svém životě se mnohokrát potkají s neúspěchem kvůli své neobratnosti či  zbrklosti. Proto je dobré vyzdvihnout i snahu, která těmto dětem většinou  rozhodně nechybí, pokud ji nevhodnou výchovou a nepřiměřenými tresty za něco,  co není v silách dítěte, nezničíme.    Děti s ADHD jsou více spontánní, jednají na základě okamžitých emocí, a co  může být krásnějšího, než když k vám dítě přiběhne a upřímně a zcela bezelstně  vám dá najevo svou lásku. Toho lze využít při nácviku různých sociálních  dovedností, kdy můžeme učit dítě, jak ostatním dělat radost, a samo nás pak  kolikrát překvapí svými vlastními nápady, které mohou být vskutku originální.    Nepodceňujme schopnosti dětí s ADHD. Intelektově jsou na tom stejně jako  ostatní – jen je potřeba zajistit jim takové podmínky, aby svoje nadání mohly  projevit. To může být někdy těžké, ale nikdy by to nemělo být nemožné. Tuto  myšlenku hezky vyjadřuje Albert Einstein, který kdysi řekl: „Každý je génius.  Pokud ale budete posuzovat rybu podle její schopnosti vylézt na strom, bude  celý svůj život žít s vědomím, že je neschopná.“ ",
    "url": "/clanek11956.htm",
    "downloadedDate": "Tue Mar 10 13:35:40 CET 2020"
  },
  {
    "title": " Oslavný tanec malého velkého bojovníka ",
    "date": "22.10.2019",
    "author": "Klááára",
    "source": "",
    "perex": " Malý Kristian to neměl nikdy lehké. Narodil se s Downovým syndromem a ještě  když byl nemluvně, lékaři u něj diagnostikovali leukémii. ",
    "body": " Ale je to bojovník a po několika cyklech léčby u něj rakovina zmizela. Nyní je  zdravý už 11 měsíců a se svým tatínkem Kenny Thomasem stále oslavují. Právě teď  tancem, protože jeho tatínek provozuje taneční studio.    \"Jakmile jsme zjistili, že mu byla diagnostikována leukémie, podstoupil první  léčbu ještě téhož dne. Chemoterapie zasáhla celé jeho tělo. S celou rodinou  jsme se za něj modlili. Věděli jsme, že abychom rakovinu porazili, potřebujeme  myslet pozitivně a kolem Kristiana budovat pozitivní atmosféru,\" říká jeho  tatínek, který vše sdílí naInstagramu https://www.instagram.com/kennyclutch_/.                       ",
    "url": "/clanek11926.htm",
    "downloadedDate": "Tue Mar 10 13:35:43 CET 2020"
  },
  {
    "title": " Čtení knížek se v dnešní době přeceňuje, myslí si 40 % rodičů. Dětí s  poruchami učení však přibývá. ",
    "date": "26.6.2018",
    "author": "Jan Kanzelsberger mladší",
    "source": "",
    "perex": " Rodiče čtením dětem nejen rozšiřují slovní zásobu, pomáhají jim také s  porozuměním významu slov. ",
    "body": " Je literatura v dnešní době důležitá? Podle průzkumu, který si zadala Národní  knihovna ČR u společnosti Nielsen Admosphere, si 39 procent rodičů myslí, že  význam přínosu čtení knížek se v dnešní době přeceňuje. S tím nesouhlasí  odborníci napříč spektrem. Podle logopedky Zuzany Lebedové například rodiče  čtením dětem nejen rozšiřují slovní zásobu, pomáhají jim také s porozuměním  významu slov, které je pak klíčové pro studium. Společná návštěva obchodu s  knihami je zase největší šancí, jak dítě vtáhnout do magického světa příběhů a  probudit v něm lásku ke čtení, říká Jan Kanzelsberger ml., šéf sítě  knihkupectví Kanzelsberger. Čtení knih přitom v posledních letech vypadlo ze  souboru nejoblíbenějších činností dětí. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads           Čtení pohádek v televizi rodiče nenahradí     U dětí ve věku od 9 do 14 let čtení prostě není \"in\", prohrává s hraním  elektronických her, surfováním na internetu nebo sledováním televize. \" Prokázalo se, že čtení textu sledované dítětem v televizi nebo třeba online na  internetu, tedy, že někdo čte dětem pohádku na obrazovce a dítě ji poslouchá,  nemůže nahradit čtení dítěti rodičem,\" doplňuje Zuzana Lebedová z Ambulance  klinické logopedie s tím, že nejde totiž jen o to, že dítě informaci přijme,  ale velmi důležitá je i interakce. Ta v případě obrazovky chybí. Knihy tak mají  svou nezastupitelnou roli a začít by děti měly včas. \"Vztah ke čtenářství se  modeluje již od raného věku. Pokud je v této oblasti dítě motivované, mnohdy se  velmi těší na chvíli, kdy si samo bude moci knihu přečíst,\" zní rada speciální  pedagožky Ivety Formánkové. Jan Kanzelsberger pak ze zkušenosti radí i děti  vtáhnout do zážitku samotného výběru knihy. \"Pokud rodiče dají dítěti možnost  se na výběru knihy podílet a ukáží jim pestrost nabídky knížek, je  pravděpodobné, že dítě kniha zaujme. Nicméně rodič by knihu měl jen doporučit,  finální výběr by měl ponechat na dítěti. Vlastní rozhodnutí pro konkrétní knihu  dítě ke čtení povzbudí,\" říká.     Dětí s poruchami učení je rok od roku víc - pomoci se dá, tlak ale neprospěje    Dyslexie, dysgrafie, dyskalkulie - dětí s těmito poruchami učení je rok od  roku víc. V aktuálním školním roce 2017/2018 jich na školách studuje podle  údajů MŠMT 36 638. Jen pro porovnání, ve školním roce 2012/2013 jich bylo  celkem 34 521. Tyto poruchy jsou sice vývojové, nicméně spoluprací se  speciálními pedagogy a správným výběrem pomůcek, se s nimi dá bojovat. \"Větší  počet řečových vad souvisí jednak s lepší diagnostikou, jednak patrně s vlivem  digitálních médií a odkládání dětí před televize, tablety a počítače,\" říká  logopedka Zuzana Lebedová. V případě, že mají rodiče podezření, že jejich dítě  trpí některou ze zmíněných vad, hlavním úkolem je, netlačit na něj. \"Pokud má  dítě problém s prvopočátečním čtením, vynakládá pak obrovské množství energie,  které je neúměrné výsledku a hodnocení. Proces ho značně vyčerpává. Zde se  mnohdy vytváří negativní vztah ke čtení jako takovému. Včasnými a správnými  postupy i dítě s vrozenou poruchou učení zažívá radost ze čtení, čímž se  zvyšuje šance na to, aby se stalo motivovaným čtenářem,\" dodává speciální  pedagožka Iveta Formánková. Jednou z rad, jak v těchto chvílích pomoci, je  oddělit takzvané reedukační čtení od toho volnočasového. \"Rodiče by měli tyto  dvě věci oddělovat. Jedna věc je nákup vhodné literatury, která má pomoci s  vývojem, a druhá strana mince pak je, že dítě musí v četbě vidět i zábavu pro  svůj volný čas, nejen dřinu,\" dodává Jan Kanzelsbeger. ",
    "url": "/clanek11418.htm",
    "downloadedDate": "Tue Mar 10 13:35:47 CET 2020"
  },
  {
    "title": " Budoucí zpěvák ",
    "date": "2.4.2019",
    "author": "Janeska",
    "source": "",
    "perex": " Pokud si přejete, aby vaše miminko mělo hudební sluch, je na tom potřeba  pracovat už od narození. ",
    "body": " Když si koupíte novou akustickou kytaru, je často doporučováno umístit ji na  nějakou dobu mezi hrající muzikanty (například do symfonického orechestru), aby  díky rezonujícím správně vyladěným tónům získala \"zkušenost\" a pak dobře hrála. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads Jak to ale udělat, když chcete, aby vaše nové miminko mělo hudební sluch?          ",
    "url": "/clanek11719.htm",
    "downloadedDate": "Tue Mar 10 13:35:52 CET 2020"
  },
  {
    "title": " 5 tipů pro šťastný a harmonický vztah s dítětem ",
    "date": "22.10.2018",
    "author": "Regina Jandová",
    "source": "Linka bezpečí ",
    "perex": " Harmonické a trvalé rodinné vztahy nevzniknou ze dne na den, ale je potřeba na  nich pracovat. ",
    "body": " Vztahy v rodině významným způsobem ovlivňují emoční vývoj dítěte a podílejí se  na utváření vzorců chování, na základě kterých bude dítě v budoucnu řešit své  vlastní životní situace a problémy. Harmonické a trvalé rodinné vztahy  nevzniknou ze dne na den, ale je potřeba na nich pracovat. A na co se ve vztahu  k dítěti zaměřit?      Stanovení hranic a důslednost    Stanovení hranic dítěti umožňuje zorientovat se nejen ve vztahu k rodiči, ale  také k okolnímu světu. Příliš benevolentní nebo despotická výchova nese svá  úskalí. Děti by měly mít dostatek prostoru, aby se mohly svobodně rozvíjet, ale  aby to zároveň nebylo na úkor druhých. Hranice často nastavujeme my rodiče a to  podle vzoru, jak jsme byli sami vychováváni. Pokud nám jako dítěti tento model  vyhovoval, ztotožnili jsme se s ním a budeme ho využívat i ve výchově vlastních  dětí. V opačném případě děláme pravý opak. Hranice, stanovená pravidla a jejich  důsledné dodržování děti uklidňují. Ví, co mohou očekávat, co si dovolit.  Důležité je vybrat, co je pro nás zásadní, na čem budeme trvat a důsledně to  dodržovat. Dobré je stanovit režim spánku nebo jídla, na druhou stranu ve  výběru trávení volného času můžeme ponechat dětem volnost.            Vzájemný respekt    Zdravý a fungující vztah je z velké části založen na respektu. Měli bychom  dítě respektovat, ale respekt i očekávat. Dítě by mělo cítit, že ho bereme  vážně. Respekt vychází z úcty a povede k vzájemnému sdílení a porozumění.  Důležité je, aby rodič vnímal potřeby svého dítěte a neprosazoval vlastní  ambice. Každé dítě je jiné a jedinečné, není možné děti srovnávat. Dítě by mělo  cítit, že ho milujeme takové, jaké je a respektujeme jeho individualitu.      Aktivní naslouchání    Aktivní naslouchání znamená, že chceme slyšet, co nám dítě říká a věnovat tomu  čas. Prostřednictvím aktivního naslouchání akceptujeme pocity dítěte a učíme  ho, aby i ono samotné přijalo vlastní pocity.      Netrestat se za vlastní selhání    Často se stává, že rodiče zapomínají, že jsou „jen lidé“ a můžou si dovolit  chybovat, projevovat vlastní city a hlavně si dovolit být sami sebou. Rodič,  který se snaží být za všech okolností dokonalý se časem stává vyčerpaným a  frustrovaným. To, že máme občas vůči dětem negativní pocity je v pořádku a  neznamená to, že bychom je měli méně rádi.      Společně strávený čas    Společně strávený čas je pro dítě velmi důležitý. Umožníme mu nahlédnout do  světa rodiče, vidí ho smát se nebo vyprávět zážitky z práce. Často se jedná o  velice vzácné chvíle, protože rodiče mají svou práci a děti školu nebo koníčky.  Přesto jsou to okamžiky, které jsou neopakovatelné a emočně obohacující.  Například čtení pohádek dává dítěti pocit, že má rodiče jen samo pro sebe a  posiluje vzájemný vztah. A jak jste na tom s pohádkami vy? Vyzkoušejte si zábavný pohádkový kvíz Linky bezpečí  https://docs.google.com/forms/d/e/1FAIpQLSesDXfv_DPwN1b1TxQ48yMcM8JrPv_MvVFGxvFpzkGl8UnMcw/viewform . ",
    "url": "/clanek11546.htm",
    "downloadedDate": "Tue Mar 10 13:35:57 CET 2020"
  },
  {
    "title": " Letošní maturity: ještě horší výsledky než loni ",
    "date": "22.5.2018",
    "author": "Cermat",
    "source": "",
    "perex": " Z matematiky neuspělo 22,3 % studentů, z češtiny 10,4 %. ",
    "body": " Výsledky didaktických testů společné části maturitní zkoušky v jarním období  roku 2018 a jejich srovnání s výsledky MZ z jara 2017        ČESKÝ JAZYK A LITERATURA    Didaktický test z českého jazyka a literatury konalo v řádném termínu 62 234  maturantů, z nichž v této dílčí zkoušce uspělo 55 746 žáků. Celková úspěšnost  je tedy89,6 % (o 0,7 procentního bodu nižší než v roce 2017). Maturanti dosáhli  průměrného procentního skóru (průměrné úspěšnosti) 64,4 %, tedy o 0,7 nižšího  než ve stejném období loňského roku.      MATEMATIKA    Matematiku si zvolilo 23,4 % maturantů, kteří se v řádném termínu k druhé  povinné zkoušce přihlásili, což je o 2,3 procentního bodu méně než v loňském  roce. Didaktický test z matematiky konalo v řádném termínu v rámci povinné  zkoušky 14 762 maturantů. Úspěšně didaktický test složilo 11 464 z nich, což  odpovídá celkové čisté úspěšnosti 77,7 % (o 0,6 procentního bodu nižší než v  loňském roce).22,3 % maturantů v testu neuspělo. Maturanti dosáhli průměrného  procentního skóru 52,9 %, což je hodnota o 1,0 procentní bod nižší než v roce  2017.    Oproti loňskému roku se mírně snížil podíl žáků, kteří v řádném termínu  složili didaktický test z matematiky s výslednou známkou 1 nebo 2 (z 28,7 % na  27,6 %). Podíl žáků s výslednou známkou 3 (25,6 %) a 4 (24,5 %) se oproti  předchozímu roku prakticky nezměnil. Zastoupení studentů, kteří získali známku  4 nebo neuspěli je 47 %, tedy téměř polovina.      CIZÍ JAZYK    Cizí jazyk si zvolilo 76,6 % maturantů, kteří se v řádném termínu k druhé  povinné zkoušce přihlásili. Maturanti si nejčastěji volili angličtinu (94,4 % z  těch, kteří si v řádném termínu zvolili cizí jazyk) následovanou německým  jazykem (3,4 %) a ruským jazykem (1,6 %). Francouzský a španělský jazyk si  zvolilo pouze 0,2 %, resp. 0,3 % žáků, kteří se přihlásili ke zkoušce z cizího  jazyka. Zejména u německého jazyka došlo k významné proměně oborového složení  skupiny konajících.    Didaktického testu z anglického jazyka se zúčastnilo v řádném termínu povinné  zkoušky 44 527 maturantů, z nichž uspělo 44 663 (93,6 %, o 0,3 procentního bodu  nižší úspěšnost než v loňském roce), kteří dosáhli průměrného procentního skóru  75,0 %. Průměrný procentní skór je tak o 1,4 procentního bodu nižší oproti  jarnímu období 2017.    V didaktickém testu z německého jazyka letos uspělo 988 žáků (77,7 %) z 1 561  konajících, což je o 8,1 procentního bodu nižší čistá úspěšnost než v loňském  roce. Průměrný procentní skór dosáhl hodnoty 56,9 %. Oproti loňskému roku tak  poklesl o 7,7 procentního bodu.    Didaktický test z ruského jazyka konalo v řádném termínu 751 žáků, z nichž 658  složilo test úspěšně (83,6 %). Didaktický test ze španělského jazyka v řádném  termínu konalo 143 žáků a 141 z nich uspělo (98,6 %). Didaktický test z  francouzského jazyka pak konalo v řádném termínu 122 žáků a 121 z nich v testu  uspělo (98,2 %).      Matematika+    Dne 9. května 2018 se konala výběrová zkouška z matematiky. Ke zkoušce  Matematika+ bylo přihlášeno celkem 2 370 maturantů, z nichž 2 027 tuto zkoušku  konalo. Úspěšně zkoušku vykonalo 85,9 % z nich, tedy 1 742 žáků, a čistá  úspěšnost tak byla o 12 procentních bodů vyšší než v roce 2017. Průměrný  procentní skór dosáhl hodnoty 54,3 %, což je o 5,8 procentního bodu více než v  loňském roce. ",
    "url": "/clanek11373.htm",
    "downloadedDate": "Tue Mar 10 13:36:00 CET 2020"
  },
  {
    "title": " Co udělají děti, když někomu vypadne peněženka? ",
    "date": "27.11.2018",
    "author": "Janeska",
    "source": "",
    "perex": " Organizace Červený kříž v Japonsku ve svém propagačním videu vystavila děti  neobvyklé situaci. ",
    "body": " Organizace Červený kříž v Japonsku ve svém propagačním videu vystavila děti  neobvyklé situaci. Když rodiče nechali děti čekat na autobusové zastávce,  vypadla některému z cestujících peněženka. Skrytá kamera pak sleduje, jak děti  s touto situací naloží.  A výsledek je hodně optimistický - s čestností to není u dětí tak špatné...      ",
    "url": "/clanek11589.htm",
    "downloadedDate": "Tue Mar 10 13:36:02 CET 2020"
  },
  {
    "title": " Život bez alkoholu - devět měsíců abstinence ",
    "date": "10.5.2018",
    "author": "Pavel",
    "source": "",
    "perex": " Po ukončení šestitýdenní léčby v Jemnici ze závislosti na alkoholu chuť dát si  pivo extrémně vzrostla. ",
    "body": " Po ukončení šestitýdenní léčby v Jemnici ze závislosti na alkoholu  chuť dát  si pivo extrémně vzrostla. Důvod byl zřejmý, už jsem nebyl hlídaný v čistém  prostředí (bez alkoholu). Důvod, proč jsem si pivo nedal, byl, že jsem musel  připravit byt na návrat svých dětí. Což se mi také po dvou dnech povedlo a děti  mi po absolvování rodinné terapie byly navráceny. Znovu shledání s dětmi bylo  pro mě, ale i pro děti, emočně náročné. Děti byly rády, že jsem se vrátil a  budeme zase spolu.  Já samozřejmě také, proto jsem tu léčbu prodělal. Na druhou stranu jsem měl  obavu, abych nesáhl znovu po lahvi piva. Ono starat se sám o pět dětí je  psychicky dost náročné.           První tři měsíce po návratu z léčby byly pro mě asi nejtěžší. Dva dny po té  co jsem se vrátil, začal dětem nový školní rok. Pro mě to znamenalo, že mi zase  začal kolotoč. Tři děti mi chodí na základní školu, ten třetí (Václav), šel  letos do první třídy. Takže to znamená chodit do školy skoro každý den. Alenka  mi chodí do mateřské školy, takže i tam každý den musím jít. Chodíme tam i s  mým nejmladším synem. S tím jsem ještě doma na rodičovské dovolené. Většina  lidí se na mě dívá skrz prsty, protože nevěří, že vydržím bez alkoholu. Jsou to  převážně lidi, kteří by měli být raději zticha. Lidi, kteří sami pijí, ale  jelikož svoje povinnosti vůči svým potomkům přenechali na svých partnerkách  nebo rodičích, tak si myslí, že mohou všechno. Ať si dělají, co chtějí. Je to  jejich život, ale ať si nechají ty svoje pitomé řeči nebo provokace typu: \"Pojď  si jedno dát\". Takže nakonec jsem se s lidmi postupně přestal bavit. Mluvím s  nimi jenom když je to bezpodmínečně nutné. Se školou a školkou komunikovat  musím, aby děti měly vše potřebné, co se vývoje dítěte týče. Jediný, s kým jsem  si povídal, byl můj táta. Prožili jsme spolu hodně, s tátou jsem si povídal o  všem možném. Bohužel mi před dvěma měsíci umřel.  Tátovi jsem udělal radost, že jsem přestal pít. Umřel doma v posteli, jeho  manželka mi ráno volala, že táta je po smrti. Jediný, co jsem mohl udělat bylo,  že jsem ho oblékl na jeho poslední cestu.   Táta odešel na lepší místo a mně zbyly jenom děti. Mám je moc rád, protože  jsou to jediné, co mi zbylo. Kvůli nim v abstinenci pokračuji. Doufám jen, že  nepřijde něco, co mě navrátí zpátky do spárů alkoholu. Momentálně je to pro mě  dost těžké. Plním svoje povinnosti vůči dětem a není jich málo. To mi nedá čas,  upadnout do apatie. Snad to zvládnu. Táta mi chybí.         ",
    "url": "/clanek11360.htm",
    "downloadedDate": "Tue Mar 10 13:36:04 CET 2020"
  },
  {
    "title": " Kolik stojí pěstounská péče? ",
    "date": "6.2.2020",
    "author": "Helena Chodounská",
    "source": "",
    "perex": " V roce 2018 vydal český stát na dávky pěstounské péče 3,8 mld. Kč, meziročně  tak došlo ke zvýšení o 852 mil. Kč. ",
    "body": " Dávky zahrnují příspěvek na úhradu potřeb dítěte, odměnu pěstouna, příspěvek  při převzetí dítěte a při ukončení pěstounské péče a příspěvek na zakoupení  motorového vozidla. V náhradní rodinné péči vyrůstalo 19,6 tis. dětí.    V roce 2018 představovaly výdaje na odměny pěstounů dvě třetiny (2,5 mld. Kč)  a příspěvky na úhradu potřeb dítěte necelou třetinu (1,2 mld. Kč) z celkových  výdajů na dávky pěstounské péče. Příspěvek při převzetí dítěte a při ukončení  pěstounské péče spolu s příspěvkem na zakoupení motorového vozidla tvořily 1,5  % celkových výdajů na dávky pěstounské péče, celkem 58 mil. Kč. Pěstounská péče  představuje jednu z forem náhradní rodinné péče o děti, které z různých důvodů  nemohou vyrůstat ve své rodině.    „Výdaje na dávky pěstounské péče meziročně vzrostly o 29 %, což je dáno  především růstem výdajů na odměnu pěstounů. K nárůstu došlo zejména vzhledem k  navýšení částky odměny pro dlouhodobé pěstouny o 50 % od ledna 2018. Výdaje na  odměnu pěstounů tak vzrostly o 712 milionů korun,“ říká Helena Chodounská,  vedoucí oddělení statistiky vzdělávání, zdravotnictví, kultury a sociálního  zabezpečení ČSÚ.Při péči o jedno dítě má v současnosti dlouhodobý pěstoun nárok  na 12 tis. Kč, v případě péče o dvě děti na 18 tis. Kč a při péči o alespoň tři  děti na 30 tis. Kč měsíčně. Pěstouni na přechodnou dobu mají nárok na odměnu 20  tis. Kč měsíčně. Nejedná se ale o čistý příjem, odměna pěstouna je považována  za příjem ze závislé činnosti, podléhá tedy zdanění a pojistným odvodům.          Téměř dvacet tisíc dětí žilo v roce 2018 v náhradní rodinné péči, ať už šlo o  péči pěstouna, poručníka nebo jiné fyzické osoby, a tento počet se rok od roku  pomalu zvyšuje, zatímco počet dětí v zařízeních ústavní péče se pomalu snižuje.  „Nejvíce dětí v náhradní rodinné péči je dlouhodobě v Moravskoslezském kraji, v  roce 2018 jich zde bylo přes tři tisíce,“ upozorňuje Markéta Pištorová z odboru  statistiky rozvoje společnosti ČSÚ. Výdaje na dávky pěstounské péče v přepočtu  na jedno dítě v náhradní rodinné péči představovaly v roce 2018 necelých 194  tis. Kč. ",
    "url": "/clanek12032.htm",
    "downloadedDate": "Tue Mar 10 13:36:06 CET 2020"
  },
  {
    "title": " Zabíjí displeje dětskou kreativitu? ",
    "date": "20.9.2019",
    "author": "Janeska",
    "source": "",
    "perex": " Pro děti je sice snadné rychle se zabavit právě díky novým technologiím, ale  na druhou stranu se snižuje jejich schopnost vlastní představivosti. ",
    "body": " 1000 pracovníků britských mateřských škol se zúčastnilo průzkumu, ze kterého  vyplývá, se téměř dvě třetiny z nich si myslí, že doba, kterou děti tráví před  obrazovkami a displeji, je příčinou toho, že děti stále více postrádají  kreativitu a představivost potřebné k řešení běžných úkonů.    „Jsem přesvědčen, že děti nemají v dnešní době ‚povoleno‘ se nudit. Kdyby měly  dostatek času je pro sebe, byly by častěji schopny si najít nějaké kreativní  řešení, jak se zabavit, právě například s imaginárním kamarádem,“ tvrdí David  Wright, majitel sítě školek Paint Pots Nursery v anglickém Southamptonu pro  server Independent.    Velkým problémem je podle něj skutečnost, že pro děti je sice snadné se rychle  se zabavit právě díky novým technologiím, ale na druhou stranu se snižuje  jejich schopnost vlastní představivosti, ale i třeba rozvoj jazyka.    Nedávná studie univerzity v kanadské Albertě rovněž naznačila, že nadměrný čas  trávený u obrazovek může být u dětí spojován s jejich problémy s chováním a  celkovou pozorností. ",
    "url": "/clanek11898.htm",
    "downloadedDate": "Tue Mar 10 13:36:09 CET 2020"
  },
  {
    "title": " Pozdravit je základ slušnosti ",
    "date": "4.2.2019",
    "author": "PhDr. Chvátalová Helena ",
    "source": "Informatorium 3-8 ",
    "perex": " Už dvou až tříleté dítě by mělo umět pozdravit, ať už své kamarády, přátele  nebo kolegy rodičů, či sousedy... ",
    "body": " Do redakce Informatoria 3-8 přišel dopis z jedné mateřské školy, že by  učitelky zajímalo téma pozdravů i podávání ruky mezi učiteli a dětmi.  Zdravení a podávání ruky patří mezi pravidla slušného chování, a ta by mělo  ovládat každé dítě ještě před nástupem na základní školu, tedy v období, kdy  navštěvuje mateřskou školu. Už dvou až tříleté dítě by mělo umět pozdravit, ať  už své kamarády, přátele nebo kolegy rodičů, či sousedy a v menších komunitách,  například na vesnicích, prakticky každého, kdo vypadá starší.    Bohužel se dnes často setkáváme s neslušným chováním u mnohých dospělých. Není  výjimkou, že dítě vidí například řidiče autobusu, který cestujícím z nějakého  důvodu vynadá, prodavačku, která mu neodpoví na pozdrav, dokonce se může setkat  i s lékařem nebo sestrou, kteří na jeho rodiče mezi dveřmi křičí (uvádím  skutečné příklady \"ze života\")…    Jak rodiče, tak pedagogové mateřských škol však mají velikou moc. Mohou si  říct: \"To, že se někdo chová značně neslušně, neznamená, že já se budu chovat  podobně.\" A dokážou tak ovlivnit slušné chování dětí, ba celé nové generace.  Když potkáme starou sousedku, která dítěti ani nám neodpoví na pozdrav, neměli  bychom se rozčilovat, ale je lepší dítěti vysvětlit, že třeba má ta paní špatný  den (vždyť jindy přece zdraví), a když se k nám hrubě zachová prodavačka nebo  řidič autobusu, je na místě vysvětlení, že někteří lidé se bohužel v dětství  nenaučili slušnosti, ale my to po nich rozhodně opakovat nebudeme…  Co se týče podávání ruky, to obvykle tvoří součást pozdravu. Je však i vyšším  stupněm vyjádření přátelství nebo vztahu. Podání ruky patří na celém světě k  nejrozšířenější formě pozdravu. Kdysi podání ruky dokazovalo, že v ruce  nedržíme zbraň, proto musí být symbolika podávání ruky tak čistá.  Podávání ruky k pozdravu je prastarý zvyk, který je navíc v křesťanském  prostředí podpořen rituálním podáváním ruky při bohoslužbách. Faktem ale je, že  v některých kulturách se používají jiné vítací rituály, například tření nosů  nebo tváří o sebe či spojení rukou dlaněmi k sobě pod bradou s úklonou hlavy, a  mnoha dalšími způsoby.            Internetová diskuse    Podávání ruky mezi dětmi a učitelkami v mateřské škole se stalo námětem  internetové diskuse na www.babyonline.cz. Jak se k tomu rodiče, v tomto případě  tedy v naprosté většině maminky, staví?     * U nás děti, když přijdou do školky, podávají paní učitelce ruku a říkají  dobrý den, to samé při odchodu, jen na shledanou… No a dneska mi paní učitelka  řekla, že od zdravení podáním ruky budou upouštět, že si rodiče stěžovali, že  je to pro děti náročné. Co je ale náročného na podání ruky, to nechápu, když to  zvládne naše tříletá Stázina, která tam je skoro nejmladší? Teď jí budu muset  vysvětlit, že už zdravit rukou nemá, a ona to tak ráda dělala, připadala si  alespoň důležitá a mně se to popravdě taky líbilo… Jsem zvědavá, jakých  stížností od rodičů se v naší školce ještě dočkám…  * U nás děti jen zdraví bez podání ruky. Domluvila bych se s učitelkou a  nechala zdravení na každém dítěti, jak chce ono samo.  * U nás se zdraví a říká na shledanou bez podání ruky.  * Baruška chodí do školky od dvou let a od dvou let tu ruku podává. Takže buď  je mé dítě prudce geniální, nebo ostatní rodiče v tvé školce totálně prudí. No,  volím druhou možnost…  * Nějak jsem nepochopila, co je na podání ruky těžkého… Mně to přijde naopak  moc pěkné, podat si s učitelkou ruku.  * Děti se tím učí určitému respektu, asi i pokoře, prostě nějakým pravidlům.  Fakt nechápu, proč to někomu vadí!  * Právě, navíc to pokládá takový základ slušnému chování, i dospělí si přece  podávají ruce…  * U nás ve školce také děti při příchodu do školky a odchodu domů podávají  učitelkám ruku, ještě loni to bylo pouze v jedné třídě v rámci lekcí slušného  chování, a letos to zavedli v obou třídách z toho důvodu, aby měli přehled,  kolik dětí mají ve třídě. Někteří rodiče se totiž ani nenamáhali s nějakým  předáváním dítěte učitelce. Do předání dítěte učitelce za něj ručí rodiče, ale  to si někteří asi neuvědomují, protože jsem už kolikrát viděla, jak dítko  dovedli jen před šatnu a pak upalovali do práce.  * Za chvilku děcka nebudou muset nic, protože by to podle rodičů nezvládla…  Stázina zvládá spoustu věcí, i když si někdy babičky myslí, že ji trápím…        Jak je vidět z této internetové diskuse, většina rodičů, která se jí  zúčastnila, podávání ruky s učitelkou při příchodu do školky i při odchodu domů  vítá, nebo jim alespoň nevadí.  A co na to odborníci? \"Cokoliv se děti naučí o slušném chování, je dobré.  Například v Belgii si podávají ruce děti s učiteli také ve školách. U nás mi to  ve školách přijde trochu nepřirozené, tedy spíš nezvyklé. Pokud bych ale měla  říct, jestli ano, nebo ne, tak ano, jsem pro! Pozdravení, prosba, poděkování,  ale i dát přednost, umět počkat, neskákat druhým do řeči, počkat s jídlem, až  když všichni sedí u stolu, jíst slušně, zajímat se o druhé - cokoli z toho se  dítě naučí, je skvělé! V mateřských školách mi vadí jen tykání, a to mi vadí  dost! Je to z angličtiny, to bych i chápala, ale vadí mi, že děti pak  nerozlišují různé role. Tykáme příbuzným, kamarádům, známým, vykáme cizím  lidem, paní učitelce, lékařce, prodavačce. Přijde mi dost nebezpečné, když jsou  pro děti všichni ‚ty\u0027, nebudou si umět od těla držet lidi, kteří jsou ‚vy\u0027,\"  říká psycholožka PhDr. Ladislava Lažová, která spolupracuje s řadou mateřských  škol a je autorkou knihy Mateřská škola komunikuje s rodiči (Portál 2013).  Co symbolizuje podání ruky     \"V naší západní civilizaci se traduje, že podáním ruky člověk naznačuje svůj  dobrý úmysl, protože jeho pravá ruka je beze zbraně. Stisk ruky je vnímán jako  symbolické spojení a samotný dotyk a způsob stisknutí ruky má pro oba aktéry  nezaměnitelnou výpovědní hodnotu. Podle tvrzení některých citlivých lidí můžeme  v této poměrně krátké chvilce ze zkušenosti poznat charakter i úmysl toho, s  kým si ruku podáváme,\" uvádí pedagog Mgr. Ivo Vodička na svých webových  stránkách o levácích a leváctví a dodává: \"Je obecně známo a přijímáno, že při  vítání nebo loučení nabízí pravou ruku k pozdravu osoba společensky  významnější, člověk dospělý nebo jen starší. Podání ruky levé je považováno za  projev nevychovanosti, společenského odstupu, vzdoru, nebo dokonce  nepřátelství. Výjimkou z tohoto pravidla je skautské podání ruky, při němž se  podává ruka levá s mírně odchýleným malíčkem, při němž se oba malíčky do sebe  zaklesnou. Pokud nejsme skauti nebo nejsme zrovna na návštěvě skautského  tábora, platí, že se při pozdravu, loučení nebo stvrzení ujednání drží leváci  obecných zvyklostí.\"   Popularizátor společenské etikety Ladislav Špaček také uvádí, že se samozřejmě  vždy podává ruka pravá, a to i u leváků, a podává se ruka celá, nikdy ne jen  prsty, protože by to působilo dojmem, že jsme nedbalí nebo o toto gesto  nestojíme. Lidé se podáním ruky poprvé dostávají do blízkého kontaktu, utvoří  si o druhém první dojem. Je to určitý projev přátelství, ale i jistá pocta,  kterou osoba společensky významnější projevuje osobě méně významné.    Leváci a podávání ruky    Mgr. Vodička uvádí, že i levák používá k pozdravu vždy ruku pravou, protože  musí počítat s tím, že jeho protějšek vůbec nebo s největší pravděpodobností  neví, že si podává ruku s levákem. Pokud levák nebo pravák nabídne k pozdravu  ruku levou, způsobí druhému neobvyklý a nepříjemný zážitek, který může být  vnímán jako záměr druhého překvapit a předvést svoji sílu.  \"Malý levák, který je pro svůj věk osobou společensky méně významnou, se do  takové situace dostane stěží, protože právě jemu je podle společenských  zvyklostí ruka nabízena a jemu ji stačí přijmout a pohyb jen napodobit.  Přesto však oficiální společenské události v rodině nebo na veřejnosti, kdy se  najednou oči všech přítomných obrátí k dítěti, nejsou pro malého leváka lehké,  i když společenská propast mezi dospělými a dětmi není dnes tak veliká jako v  minulosti. Seznamování se s dospělou osobou, která postavou i společensky ční  nad dítětem, může pod tíhou okolností vyvolat v levákově duši nejistotu a dítě  pak reaguje zkratkovitě. Přestože ví, že má podat k pozdravu ruku pravou, v  poslední chvíli podvědomě použije ruku levou, což si většinou vzápětí uvědomí  samo nebo podle reakce ostatních,\" říká Mgr. Vodička   A popisuje, že malému levákovi pomůžeme například tím, že ho vezmeme za levou  ruku a jsme mu v takovéto situaci oporou, pomůžeme mu drobnými šeptanými radami  nebo malým naznačením pohybu. Leváčkovi navíc zůstane k pozdravu jen ruka  pravá, která je v tomto okamžiku tou rukou správnou. O něco starším nebo  odvážnějším dětem, které už vystupují samy, pomůže malý dáreček pro oslavence  připravený předem v levé ruce - ostatně co potěší babičku nebo dědečka víc než  vlastnoručně vyvedená dětská kresbička nebo vyrobené přáníčko k narozeninám?  Květina, malá sladkost nebo jiný dáreček má tak v rukou malého leváka dvojí  účinek - poskytne mu vodítko a dodá sebedůvěru a obdarovaného potěší.      Zázračná slovíčka    Kdysi byla v našich školních čítankách povídka o \"kouzelném slovíčku\". Leckdo  z nás starších si možná ještě vzpomene na chlapečka Péťu, který běžel k  mamince, že chce koláč, který právě upekla, a maminka se na něj utrhla: \"Co  tady křičíš, kluku, já tě neznám!\" (Čímž šokovanému chlapci nepochybně  způsobila trauma…) Tato maminka velice nešťastným a nevhodným způsobem chtěla  svému synkovi naznačit, že zapomněl říct kouzelné slůvko \"prosím\".  Doufám, že v současné době už žádný rodič takovou drsnou metodu na své dítě  neužívá, děti by však rozhodně měly vědět, jak slova \"prosím\" a \"děkuji\"  používat. I malé dítě by mělo vědět, že je na místě poděkovat například mamince  za jídlo, že se vždy děkuje za dárek, ať už v rámci užší rodiny nebo za dárek  od člověka vzdálenějšího, třeba od kamarádů rodičů, kteří přišli na návštěvu.  Pokud se ale rodiče pozastavují nad tím, že jejich dítě neumí poděkovat, když  dojí výborný nedělní oběd, nebo neřekne \"prosím\", když chce podat skleničku s  vodou, kterou si ještě neumí natočit samo, měli by se podívat sami na sebe a  svou rodinu, protože - jak známo - děti se nejvíce učí nápodobou. Nerozčilujme  se tedy v takovém případě na dítě, ale zamysleme se sami nad sebou a svým  partnerem - děkujeme si navzájem? Poděkujeme vždy babičce, že vyzvedla dítě ze  školky \"po o\" a postarala se o ně, než jsme přišli z práce? A stejné je to  samozřejmě i s druhým kouzelným slovem, \"prosím\"…        Jak ne a jak ano       * Zásadně nepodáváme ruku vsedě, přes stůl ani do kříže.  * Nepodáváme ruku zašpiněnou při práci, ruku v sádře ani v rukavici. Když se  nám ruka potí, nenápadně si ji utřeme v kapse do kapesníku.  * Nepodáváme ruku jako \"leklou rybu\" ani rukou druhého nekonečně dlouho  netřeseme.  * Nepříjemný může být silný \"stisk gladiátora\" i familiární poplácávání po  ramenou.    (podle Ladislava Špačka) ",
    "url": "/clanek11660.htm",
    "downloadedDate": "Tue Mar 10 13:36:13 CET 2020"
  },
  {
    "title": " Vnuk se stará o babičku ",
    "date": "21.11.2019",
    "author": "Janeska",
    "source": "",
    "perex": " Pečovat o nemohoucího člověka je jednou z nejtěžších prací, které můžete dělat. ",
    "body": " Jak vypadá jeden den dospělého vnuka, který se každý den od rána do večera  stará s láskou o svoji babičku, zobrazuje následující video. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads          ",
    "url": "/clanek11960.htm",
    "downloadedDate": "Tue Mar 10 13:36:19 CET 2020"
  },
  {
    "title": " Dívka, která žije ve skříni ",
    "date": "17.5.2018",
    "author": "Barbora Š.",
    "source": "",
    "perex": " Její maminka, která nikdy nezapomněla, jak ve svém dětství vyhledávala místa,  kde mohla mít své tajnosti. ",
    "body": " Sylvia je dospívající dívka, která miluje Harryho Pottera, ale také třeba  Sherlocka Holmese, má ráda knížky plné tajemství a fantazie. Ráda utíká do  svého světa, ve kterém přemýšlí o světe dospělých. Je jedináček, stejně jako  její maminka, která nikdy nezapomněla, jak ve svém dětství vyhledávala místa,  kde mohla mít své tajnosti. A tak ji napadla tajná skrýš, kterou ve spolupráci  s manželem pro svoji dceru vybudovali.    Základem je stará skříň, která je pevně ukotvena ke stěně a jejímiž dveřmi se  vstupuje do malého prostoru, který dříve sloužil jako šatna. Nyní má tuto  tajnou skrýš Sylvia jenom pro sebe a je úplně nadšená. Nic už nebrání tomu, aby  vstoupila do svého světa fantazie - úplně stejně jako v knížce Lev, čarodějnice  a .... skříň!     Love What Really Matters https://www.facebook.com/lovewhatreallymatters           Love What Really Matters https://www.facebook.com/lovewhatreallymatters           Love What Really Matters https://www.facebook.com/lovewhatreallymatters        ",
    "url": "/clanek11367.htm",
    "downloadedDate": "Tue Mar 10 13:36:22 CET 2020"
  },
  {
    "title": " S problémovými dětmi pomáhá ve školách už 17 725 asistentů ",
    "date": "26.10.2018",
    "author": "Janeska",
    "source": "",
    "perex": " Během tří let se jejich počet zdvojnásobil. ",
    "body": " V základních a středních školách oproti předchozímu školnímu roku přibylo 4426  asistentů a během tří let se jejich počet zdvojnásobil. Nyní ve školách celkem  působí celkem 17 725 asistentů.            Protože poptávka po asistentech od zavedení nových pravidel pro inkluzi ze  strany škol i rodičů stále roste, na ministerstvu se zamýšlejí nad tím, zda ji  nějak neomezit.    „Jakmile se proti inkluzi zvedla v některých médiích negativní vlna, paradoxně  se mnozí rodiče informovali a velice rychle zorientovali, načež začali ve  velkém vyžadovat pro své postižené děti asistenty,“ uvedl pro Právo František  Dobšík, šéf školských odborů.      Nová pravidla o tzv. \"inkluzi\" začala platit v roce 2016 a kromě jiného školám  umožnila získat peníze na platy pro asistenty. V minulosti krajské úřady  nehradily asistentům celou mzdu, a tak je ředitelé musely dorovnávat z peněz  určeným ostatním pedagogům.    Je nutné ale říct, že počty asistentů ve školách se začaly zvyšovat již dříve  a během tří let se počty asistentů téměř zdvojnásobily. Ve školním roce 2014/15  zaměstnávaly školy celkem 8873 asistentů, o rok později 10 382, od září 2016 už  jich měly 13 299.    Ne všichni asistenti pracují na plný úvazek - někteří pracují půlku dne, jiní  jsou k dispozici třem dětem a na každé mají čtvrtinový úvazek.       Běžné školy v uplynulém školním roce navštěvovalo 73 678 handicapovaných dětí.  Většina z nich trpí závažnou vývojovou poruchou učení, přesně 43 086, dalších  11 926 poruchou chování, 5315 má závažnou vadu řeči, kombinaci více vad má  4637, mentálně postižených je 4294 a autistů 2169. Zbylé stovky dětí mají  sluchové, zrakové či tělesné postižení. (Zdoj: Novinky.cz)     ",
    "url": "/clanek11553.htm",
    "downloadedDate": "Tue Mar 10 13:36:26 CET 2020"
  },
  {
    "title": " Příběhů o dobru není nikdy dost ",
    "date": "7.10.2019",
    "author": "Mgr. Těthalová Marie ",
    "source": "Informatorium 3-8 ",
    "perex": " Tvrdí to Daniela Krolluperová, jejíž půvabná kniha Sněhová víla se objevila na  pultech knihkupectví. ",
    "body": " Něžný příběh o malé víle, o Vánocích a o tom, že nikdy nesmíme ztrácet naději,  ilustrovala Lucie Dvořáková. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads               Hlavní hrdinka Sněhové víly je poněkud neobvyklá postavička. Co vám bylo  inspirací k jejímu napsání?    Inspirovala mě zima. Chlad, sníh, bělostné krajky na zamrzlých kalužích.  Křupající ledové destičky pod podrážkami bot. Bílé čepice na větvích stromů,  červené střechy domů ztracené pod třpytivým sněhem. Obrysy kostelů na bílém  pozadí. Zvláštní ticho, které předchází vánočním svátkům. Tlumené hřejivé  světlo svíček z keramických domečků a na adventních věncích. Vůně vánočního  cukroví. Prostě vlídná zima, Advent a radostné očekávání. Už od dětství mi bylo  jasné, že tuhle krásu musí mít na starosti nějaké přičinlivé, akční a mimořádně  organizačně schopné víly. Jinak by to ani nešlo.    Příběh sám je ale příběhem o naději. Té je zapotřebí v každém ročním období.  Původně byl vlastně docela soukromý, napsala jsem ho, jak je v knížce uvedeno,  pro Zuzku. Svět není vždycky laskavý a někdy se všechno sejde tak, že člověk  nutně potřebuje dobrý příběh. Příběhů o dobru není nikdy dost.      Každý z nás má na světě nějaký svůj úkol, něco na práci. Sněhové víle v jejím  úkolu brání zlá kletba. Co se stane, když nám něco brání v tom, abychom plnili  své poslání? Jak se cítíme a jak se cítila víla?    Každý z nás má na světě něco na práci, o tom není pochyb. Například víly mají  vždy přesně stanovené úkoly, pro které jsou vybavené příslušnými pracovními  kouzly. Sněhovou vílu ale zrádný čertík přivedl do neřešitelné situace. Zimnímu  stvoření najednou začne zima škodit a hrozí, že ho chlad docela zahubí. Jít se  zahřát do tepla ale nemůže, protože v teple sněhová víla roztaje jako sněhulák.  Už se zdá, že čertovo zlé čarování zvítězí. Zbývá docela poslední kapička  naděje…    S prací je všechno jasné a jednoznačné. Ovšem jak je to s posláním? Jak vůbec  může člověk poznat, že má nějaké poslání? Nemůže to být iluze, šalba  ctižádostivé mysli? Máme my lidé vůbec šanci zjistit, jestli jsme tím, za koho  se považujeme? Je poslání vnitřní pocit, který nás vede životem? Není to  náhodou dobře maskovaná ctižádost nebo zaslepenost? Když vzpomenu na některé  naše volené zastupitele čili profesionální politiky, je zřejmé, že utkvělé  představy mnohdy s úspěchem předstírají, že jsou vyššími cíli, případně  posláním.    Na takto složitou otázku se těžko odpovídá, ale obecně snad lze říct, že za  poslání lze považovat touhu po určité činnosti, která člověka naplňuje a kterou  člověk vykonává bez ohledu na finanční ohodnocení, obvykle bídné či vůbec žádné.            Když bojujeme s nesnázemi, podobně jako malá víla, někdy se může zdát, že už  nemáme žádnou naději. Co v takové chvíli můžeme udělat? Co udělala víla?    Beznaděj je snad nejstrašnější situace, ve které se člověk může kdy ocitnout.  Neztratit naději bývá někdy převelice těžké. Příběh vznikl právě z toho důvodu  – aby dodal naději i v situaci, která v určitých chvílích vypadá naprosto  beznadějně.            Někdy je východiskem z těžké situace něco, co nám připadá jako kouzlo. Co nám  může pomoci, když se cítíme podobně jako víla z vaší pohádky.    V dětství mě fascinoval příběh skvělého ruského spisovatele Alexandra Grina s  názvem Nachové plachty. Názorný příklad toho, že zázraky se dějí. Prosté, velmi  chudé a krásné děvčátko žije svým (ve skutečnosti nesplnitelným) snem, že si  pro ni jednou připluje princ na lodi s nachovými plachtami. Žije v obrovské  bídě, bez reálné vyhlídky na zlepšení. Nad vodou ji drží jen její sen. Do  dívky, která je pro svůj sen považována za pomatenou, se zamiluje bohatý  obchodník. Když se dozví, že dívka čeká na prince s lodí s nachovými plachtami,  jednoduše si takovou loď pořídí a připluje si pro ni. Je to úžasný příběh, mám  ho snad dokonce raději než Malého prince. Hlavní myšlenka je stejná jako motto  na obalu mého diáře: „Zázraky se dějí každý den“. Jenom je musíme dokázat  vidět. Za sněhovou vílu ještě dodávám: ale stanou se jen tehdy, pokud se  nevzdáme naděje.      Pohádka má dobrý konec, vílu zachrání chlapec s neobvyklým jménem a vše je  zase v pořádku. Proč děti potřebují dobré konce?    Děti potřebují dobré konce, aby vyrůstaly s nadějí v budoucnost. Aby  vstupovaly do života plné radostných očekávání a aby se jich dokázaly držet i  ve chvílích, kdy jim bude zle. Myslím, že i dospělí často potřebují dobré konce.            Knihu doprovodila obrázky Lucie Dvořáková. Jak se vám ilustrace líbí?    Lucie Dvořáková je skvělá výtvarnice, její obrázky jsou okouzlující, vlídné a  laskavé. Velice si vážím toho, že s ní mohu spolupracovat, už poněkolikáté.  Lucie společně se mnou vytvořila podobu laskavého domácího strašidýlka Bubáčka.  Když dokončila práce na ilustracích k příběhu o sněhové víle, řekla mi: „Bude  se mi po víle stýskat… vždycky to tak mám, když mě příběh vtáhne a inspiruje.“  Větší ocenění od výtvarníka autor snad ani dostat nemůže. Takže teď tiše  doufám, že se po víle bude stýskat i čtenářům, až dočtou poslední větu…      Ilustrace Lucie Dvořáková ",
    "url": "/clanek11911.htm",
    "downloadedDate": "Tue Mar 10 13:36:29 CET 2020"
  },
  {
    "title": " Nutit, nebo nenutit? Dojídat, či nedojídat? ",
    "date": "5.8.2019",
    "author": "PhDr. Chvátalová Helena ",
    "source": "Informatorium 3-8 ",
    "perex": " Když byla jedna z mých dcer (dnes maminka dvou dětí) v mateřské škole, kolem  pátého roku věku měla období, kdy odmítala maso. ",
    "body": " Když byla jedna z mých dcer (dnes maminka dvou dětí) v mateřské škole, kolem  pátého roku věku měla období, kdy odmítala maso. Respektovala jsem to a  poprosila tehdy, v druhé polovině 80. let, v MŠ, aby dceři maso nenutili. Jenže  tehdy byla – alespoň v té naší školce – tendence „spapej aspoň to masíčko“,  takže učitelky nedaly na moje prosby a skončily s nucením, až když jim dcera  maso vyzvracela zpátky do talíře.    Myslela jsem (zřejmě naivně), že tyto praktiky jsou už dávno „v propadlišti  dějin“. Mým čtyřem vnoučatům ve školce i ve škole většinou chutná, i když někdy  také řeknou, že něco nedojedla, takže mají trochu hlad, což rychle napravíme.    Proto jsem byla velmi překvapena, když mi letos na jaře vyprávěla moje  nejbližší přítelkyně, co se děje její vnučce v mateřince jednoho malého  moravského městečka. Holčička neměla zpočátku ve školce problémy, chodila tam  ráda. Ale zhruba v pěti letech přišlo totéž, co se kdysi „stalo“ mojí dcerce –  z nějakého důvodu nemohla/nechtěla jíst maso.      Problémy se stupňovaly    Její maminka poprosila ve školce, aby její snad dočasnou nechuť k masu  učitelky respektovaly a nenutily jí ho. Učitelky maminku ujistily, že malou  předškolačku nenutí a nutit nebudou. Maminka byla s tímto sdělením a vstřícným  přístupem spokojena. Jenže problémy pokračovaly. Dívenka nejdřív každé ráno  plakala, že do školky nechce, protože bude muset sníst oběd. Maminka i táta ji  ujišťovali, že maso jí nikdo nutit nebude a trochu brambor, těstovin nebo rýže  přece sní. Ale holčička plakala a plakala. Postupně začalo dítě, které nikdy  nemělo problémy s usínáním a se spánkem, špatně usínat, v noci se budilo a s  pláčem lezlo k rodičům do postele. Rodiče se opět zeptali ve školce, co se tam  děje, že dítě pláče už i v noci, že nechce ve školce jíst, a učitelky je opět  ujistily, že holčičku k ničemu nenutí.    Maminka se nakonec vypravila s dcerkou k dětské psycholožce, protože se  domnívala, že problém je v dítěti. Psycholožka však brzy rozkryla jeho  podstatu, maminku ujistila, že holčička je zatím v pořádku, ale pokud rodiče  hodně rychle nezjednají ve školce nápravu, může se stát, že bude mít dítě  dlouhodobé nebo i celoživotní problémy s poruchami příjmu potravy.      Kdo chce, hledá způsoby, kdo nechce, hledá důvody    Rodiče konečně iniciovali schůzku s učitelkami a ředitelkou školky a dozvěděli  se překvapivá fakta. Učitelky sice jejich dceru do jídla „nenutily“ (tj.  neříkaly přímo: „Papej, ještě aspoň kousek, ještě jednu lžíci…“), ale nechaly  ji nad talířem se zbytky studeného jídla sedět i v době, kdy ostatní děti už  ležely v postýlkách a poslouchaly pohádku před poledním odpočinkem nebo si po  svačině hrály u stolečků. (Zajímalo by mě, jak by se cítily dotyčné učitelky,  ženy kolem padesátky, kdyby samy musely sedět nad studeným jídlem a nesměly by  vstát, dokud nebude snězené…)    Šokovaní rodiče si „vymohli“, že když bude maso třeba v rizotu nebo v  těstovinách (argumenty učitelek: „Přece jí nebudeme z rizota maso vybírat!“),  udělají kuchařky nějakou drobnou úpravu a do jedné porce rýže dají jen zeleninu  bez masa. Výsledkem ale bylo, že holčička sice nedostala rizoto s masem, ale  učitelky jí daly na talíř krajíc suchého chleba a opět nad ním musela sedět,  dokud chleba nesežvýkala. Stejně tak dostávala suchý chléb, když byla k svačině  nějaká masová pomazánka. (Byl by problém chléb jí namazat máslem nebo tvarohem,  který byl základem masové pomazánky? Nemůžu než vzpomenout starého přísloví: „ Kdo chce, hledá způsoby, kdo nechce, hledá důvody…“)             Uspokojivé řešení se nenašlo…    Výsledkem další schůzky iniciované rodiči, zvláště už pěkně naštvaným otcem,  bylo, že učitelky navrhly, aby maminka dávala dceři s sebou v krabičce jídlo  uvařené doma, že jí ho v poledne ohřejí. Tatínek se domnívá, že tento návrh  padl hlavně proto, že se zúčastněné pedagožky včetně ředitelky mateřské školy  domnívaly, že velmi pracovně vytížená maminka na něj nepřistoupí. Ta ale  souhlasila a každý večer vařila teplou večeři, ze které schovávala část na  druhý den dcerce do školky k obědu.    Myslíte, že problémy přestaly? Nikoli… Učitelky i kuchařky si začaly po dvou  týdnech stěžovat, že to způsobuje problémy s ostatními dětmi, které poukazují  na to, že jejich kamarádka má jiné jídlo než ony a že mají chuť na taky takové  – například ona měla palačinky, ostatní třeba těstoviny. Aby totiž maminka  pečlivě sledovala jídelníček a podle toho večeře pro rodinu plánovala a vařila,  na to jí už opravdu nezbývaly síly. A obávám se, že učitelky daly dívence dost  jasně najevo, že dělá problémy.    Celá tato anabáze, která mě v dnešní době dost šokovala (kdyby mi to  nevyprávěl tak blízký člověk, jako je moje přítelkyně, možná bych měla i  pochybnosti o přesnosti vyprávění), vyústila nakonec v to, že maminka rozvázala  pracovní poměr a poslední měsíc před prázdninami holčička už do školky  nechodila. Maminka se rozhodla nějakou dobu zůstat v domácnosti, aby se  vystresované dítě „dalo dohromady“, a všichni velice doufají, že ve školní  jídelně se dohodnou tak, aby jejich prvňačka s jídlem problémy neměla.      Zítra budeš muset sníst úplně všechno!    Protože mi tento případ „nedával spát“, začala jsem se poptávat ve školkách,  kam chodí moje vnoučata a vnoučata mých kamarádek, a ponořila jsem se do  internetových diskusí. Překvapeně jsem zjistila, že mateřinka v onom městečku  zřejmě není jediná.    Uvádím alespoň jeden příklad z těch, které jsem v internetových diskusích  našla: „Učitelka dceři sice povolí jídlo nedojíst (po několikerém napomenutí),  ale šklebí se, koulí očima a je celkově hrubá tak, že to dcera těžce nese.  Vnímá to jako ponižování. Včera za běhání na koberci dostala trest, který zněl:  ‚Zítra budeš muset sníst úplně všechno, svačiny, polívku i jídlo.‘ Dcera to  bere vážně, považuje učitelku za autoritu. Z trestu byla celý den špatná,  vystrašená. Můj názor na to je, že se jedná téměř o šikanu ze strany učitelky.  Můžete nám prosím poradit, co je přípustné, co již překračuje povolené  mantinely a jak se můžeme bránit?“     Pedagožka Mgr. Lucie Slejšková (www.rodicevitani.cz) odpovídá: „Jednoznačně se  jedná o zcela nevhodný přístup paní učitelky v této věci, již jen bráno selským  rozumem. Oporu najdete ale i v legislativě: Vzdělávání a výchova v mateřské  škole se řídí Rámcovým programem pro předškolní vzdělávání (\u003d RVP PV). V něm se  na straně 33 hovoří o podmínkách, které musí škola plnit, mj. o životosprávě,  kde se říká: Je nepřípustné násilně nutit děti do jídla.“ (Otázkou ovšem je,  čemu říkáme „násilně“. Někde sice zřejmě dítě klasicky nenutí, ale třeba  úšklebky, poznámky, napomínání, vyčítání jsou také násilí… – pozn. red.)    „A o něco níže se vypisují podmínky psychosociální, které jsou v pořádku,  jestliže:    Děti i dospělí se cítí v prostředí mateřské školy dobře, spokojeně, jistě a  bezpečně. Pedagogové respektují potřeby dětí (obecně lidské, vývojové a  individuální), reagují na ně a napomáhají v jejich uspokojování (jednají  nenásilně, přirozeně a citlivě, navozují situace pohody, klidu, relaxace  apod.). Děti nejsou neúměrně zatěžovány či neurotizovány spěchem a chvatem.  Jakákoli komunikace s dítětem, kterou dítě pociťuje jako násilí, je nepřípustná, “ cituje Lucie Slejšková RVP PV a dodává: „Nejspíš jste již zkoušeli hovořit s  paní učitelkou. Pokud se tak stalo a nikam to nevede, požádala bych o schůzku  ve třech s paní ředitelkou. Snažila bych se konkrétně a v klidu pojmenovat, co  dcera špatně snáší a jak byste si komunikaci učitelky představovala. Možná bude  chtít paní učitelka hovořit spíš o tom, co dcera dělá/nedělá – hovor bych  soustředila jen na téma, jak byste ráda, aby učitelka s dcerou komunikovala.  Vyslechla bych argumenty paní učitelky, jaké má ke svému jednání důvody. A  trvala bych na tom, aby byla učiněna ‚kontrolovatelná‘ dohoda.“         Dítě začne jíst, až to přestane dospělé zajímat    Na názor jsem se zeptala dětské psycholožky, autorky knihy Mateřská škola  komunikuje s rodiči (Portál, 2013) a v neposlední řadě maminky pěti dospělých  dětí a babičky tří vnoučat PhDr. Ladislavy Lažové. Nejprve připomněla, že  dětský psycholog prof. Zdeněk Matějček učil, že žádné dítě hlady neumře, že  jídlo je největší manipulační nástroj na rodiče, vztah dítěte k jídlu určují  rodiče, dítě začne jíst, až to přestane dospělé zajímat, že stravovací návyky a  negativní působení dospělých předurčuje nejen budoucí možné poruchy příjmu  potravy, ale i sklony k užívání drog, k neschopnosti řešit náročné životní  situace, k únikovým mechanismům v krizových situacích. A co se týče problému  zvaného „jídlo“, uvedla dva příklady ze svého profesního života:    „Před lety jsem nastoupila jako vedoucí Výchovně léčebného oddělní DDŠ. Jídlo  bylo jeden z prvních problémů, které jsem řešila. Okamžitě jsem zakázala děti  do jídla nutit. Tedy ani jim dávat na talíř to, co nechtějí. Zvedla se obrovská  vlna odporu nejen ze strany vychovatelů, ale především kuchařek. ‚To nebudou  jíst nic, jak to nebude muset jeden, nevezme si to ani druhý!‘ – ‚Uvidíme,‘  řekla jsem. Filé si první den nevzal skoro nikdo. Při druhém opakování ryby v  jídelníčku pár dětí ano a při třetím už skoro všechny. Tiše jsem se radovala.  Jakmile děti zjistily, že jejich odmítání jídla nikomu nevadí, nikdo je  nepřemlouvá, nevyhrožuje, jakmile zjistily, že se možná vlastním rozhodnutím  připravují o něco dobrého, nového, zajímavého, vzdaly to. Každé dítě mohlo  uvést až tři jídla, která nechce. Prostě jsme jim je nenabízeli. Postupně se  stalo, že si i Markéta řekla o trochu čočky, a bylo vyhráno. Zato Gusta nikdy  neochutnal kečup, prostě měl k němu odpor.    Dalším velkým tématem byly pomazánky. Obecně odmítané, že? Zkusili jsme z  daných surovin nedělat nechutnou matlaninu, ale jednotlivé součásti jen položit  na talířek. Najednou to šlo. Věřili byste, že naše děti neuměly otevřít  trojúhelníček sýra? Nikdy se s tím v ústavní výchově nesetkaly. To byl objev,  že existuje červený ‚camfrňoulek‘, za který se zatáhne! Děti neuměly namazat  chleba, většinou sýr rozdrtily nožem. Předtím totiž vždycky dostaly krajíce s  pomazánkou krásně ozdobené proužkem papriky a kolečkem okurky. Problémy  postupně ubývaly, děti měly své stravování ve vlastních rukách, mohly se  svobodně rozhodnout. Dalším stupněm byl experiment. Jeli jsme na víkend do  přírody. Každé dítě dostalo určitý obnos, za který si mělo nakoupit jídlo na  jeden den. Maruška měla v košíku kostku sádla, omylem místo másla. Petr si  nakoupil žvýkačky a brambůrky. Pavel koupil velmi šikovně špagety, ale selhal  při vaření. S netrpělivostí je strčil do studené vody, takže se mu slepily a  nedaly se jíst. Postupně jsme se dopracovali k tomu, že si děti vařily o  víkendu obědy a večeře. Každá skupinka měla své peníze, děti musely jídelníček  naplánovat, zajet na nákup, jídlo připravit. Je to nejlepší cesta ve vztahu k  jídlu. Dítě se může vyjádřit, je svobodné, ale zodpovědné.    Chápu, že to ve školce nejde. Od toho jsou ale rodiče! Mohou s dětmi  naplánovat, co se bude vařit k víkendovým obědům, společně sepsat seznam na  nákup, nakoupit, vařit. Rodina by měla u jídla sedět společně a povídat si. V  dnešní uspěchané době je to přímo nutné. Jak často slyším, že rodina jí u  televize, nebo aspoň tatínek, maminka nejí vůbec, drží dietu. Nedávno jsem měla  osobní zážitek. Moje snacha považuje jídlo za obřad. V sobotu potřeboval syn  udělat hodně práce, a tak se rychle nasnídal. Když jsme si sedli ke stolu i my  ostatní, tříletý vnuk žádal, aby seděl u stolu i otec. Ten mu vysvětlil, že  svoji snídani už snědl. Janík mu podal svoji misku s kaší, aby měl tatínek co  jíst. Jestliže našim klukům něco nechutná, naposledy halušky, nemusí to jíst,  ale zůstanou u stolu, protože si chtějí povídat. Svačinu dostanou potom o  trochu dřív, aby neměli hlad.“     A ten druhý příklad? „Byla jsem požádána učitelkami jedné mateřské školy,  abych jim pomohla vyřešit problém, který zněl: ‚Děti nejedí,‘“ vyprávěla  Ladislava Lažová. „Přišla jsem před polednem, scéna jak z komedie. Stolky  prostřené, paní učitelka nastoupila s dvěma dětmi (služba) před ostatní, děti  přednesly, co je dnes k obědu. Paní učitelka pronesla krátkou osvětu, proč je  zrovna tohle jídlo zdravé. Bohužel byla zrovna čočka… Většina skončila v  odpadu. Učitelky hlavně řešily, že se budou rodiče zlobit, že to platí a děti  nejedí. Jenže to byli rodiče, kteří nenaučili děti jíst polévky či běžná česká  jídla. Šla jsem do šatny a ptala se rodičů, jestli jim vadí, že děti nejedí, že  jídlo vracejí. Všichni mi řekli, že nevadí, jen jedna matka řekla, že by jí to  mohli dávat do kastrůlku domů. Tudíž jsem pedagožkám doporučila, aby se  uklidnily a přestaly řešit, co děti jedí. Časem údajně problém vymizel. Děti už  zřejmě cítily kolem jídla velké napětí, možná se jim v takové atmosféře ani  jíst nechtělo.“     Ladislava Lažová také řekla, že v poradně řešila mnoho situací v souvislosti  se stravováním. „Snad jen jedna malá slečna opravdu nejedla, ač jsme na tom s  maminkou pracovaly dlouhé roky. Hubeňoučká, průsvitná, úzkostná holčička. Podle  maminky to byl následek nucení do jídla v jeslích. Podle mě následek  neuspořádaného rodinného prostředí. Nevím. Je pravda, že pokroky byly velmi  malé a že se vztahy v rodině příliš nezlepšily, že se maminka neuměla ubránit  nadvládě manžela a tchyně. Možná to byla forma trestání rodičů, možná to byla  snaha upoutat na sebe pozornost,“ uvedla příklad psycholožka.       Jíme proto, abychom žili…    „Často chodím do školek, hlavně pokud se týká výchovných problémů. Někdy  koukám jako blázen. Děti sedí u stolečků, nesmí při jídle mluvit, učitelky  stojí nad nimi, jedí lžící z misek a vesele se baví. V mé oblíbené školce  Housence jsou u talířků ubrousky a příbory, učitelky i já jako host sedíme mezi  dětmi a povídáme si o čemkoliv. To je kultura stolování. Přemýšlím, jestli jsem  se tam někdy setkala s nějakým odmítáním. Vlastně ano – suché pečivo nebo suché  těstoviny. Dost typické pro tento věk. Nikdo to tam neřeší. S nadějí, že to  přejde,“ řekla PhDr. Lažová.     A dodala, že často s učitelkami na přednáškách vtipkují, jaká je první věta  rodičů, když přijdou pro dítě do školky. „Co bylo k obědu?“ Následuje: „ Spinkal/a jsi?“ – „Byl/a jsi hodný/á?“ To jsou podle ní naprosto „praštěné“  věty. Je to opravdu to, co rodiče zajímá a o čem chce dítě mluvit? Nebylo by  fajn, kdyby si řekli, že se na sebe těšili, že jsou rádi, že jsou spolu, co  dopoledne prožili a naplánovali, co budou dělat ve společně stráveném čase?    „Myslím, že učitelky zbytečně přebírají zodpovědnost za rodiče. Vztah k jídlu  a stravovací návyky mají být dětem vštípeny v rodině. Školka to nezachrání.  Může působit kolektiv, nápodoba, změna jídelníčku oproti rodinnému vaření.  Často slyším, jací jsou ti dnešní rodiče hrozní, matky nevaří, chodí se do  restaurací, fast foodů… Opravdu? Jestli ano, je to jejich věc. Ve školce můžeme  jen vytvořit přátelské, klidné, samozřejmé prostředí, nedělat kolem jídla žádné  opičky, divadýlka, nepoužívat zdrobněliny jako ‚spapej brambůrky, masíčko‘.  Jíme proto, abychom žili. Někdo se narodí jako gurmán, jedlík, někdo jí bez  elánu, jen proto, že má hlad. Tak je to správně. Doporučuji učitelkám, aby nic  neřešily.“     Nesnižujte se k násilí v jakékoliv podobě („bude po mém“, „aspoň jednu  lžičku“, „aspoň ochutnej“), netrapte se, trocha „lhostejnosti“ přinese jen  užitek. Podle mě tohle platí v celé výchově. Co nás přestane zlobit,  provokovat, dráždit, to většinou vymizí samo,“ zdůraznila Ladislava Lažová.    ",
    "url": "/clanek11849.htm",
    "downloadedDate": "Tue Mar 10 13:36:31 CET 2020"
  },
  {
    "title": " Vaření venku je bezpečné, v cestě stojí legislativa požadující budovy ",
    "date": "31.1.2020",
    "author": "Tereza Valkounová",
    "source": "",
    "perex": " Lesní školky mohou vzdělávat, ale děti se nemají jak najíst. ",
    "body": " Na pomoc k vyřešení táhnoucího se problému byly přizvány odbornice ze Skotska.  Ukázalo se, že lesní školky mohou v praxi naplnit všechna kritéria bezpečného  stravování, která ukládají evropská nařízení. Nemohou k tomu však mít  potravinářský podnik nebo školní výdejnu, protože v české legislativě to  znamená mít stavbu. Podaří se konečně najít legislativní řešení?    V loňském roce místopředsedkyně Senátu Miluše Horská uspořádala kulatý stůl za  účasti senátora Miroslava Adámka a zástupců ministerstva zdravotnictví a  školství. Pozváni byli i hosté ze čtyř evropských zemí. \"Slyším, že vše děláme  stejně, všichni jsme v Evropě, ale přesto je to jiné,” komentovala živou  diskuzi Horská. Jinakost spočívá v tom, že v Čechách je nutné mít pro školní  stravování k dispozici stavbu. Tu však lesní školky ze své podstaty nemají - u  lesa to totiž není dovoleno a ani je ke vzdělávání venku nepotřebují. Ve  Skotsku lze registrovat i jiné zázemí, které není přímo v lese, např.  domácnost, kde jsou v odděleném režimu připravovány suroviny nebo umýváno  nádobí. Řešením situace by tak mohlo být doplnit vyhlášku o školní výdejnu  lesní MŠ bez budovy. K tomu je třeba vyjasnit, co se rozumí pojmem  potravinářský podnik. Sněmovna se tím bude brzy zabývat, protože ministerstvo  zdravotnictví připravilo novelu zákona o ochraně veřejného zdraví, kde je tento  termín řešen. \"Z navrženého znění nám, ani řadě dalších neziskových organizací  pracujících s dětmi venku, nevyplývá, že se nás potravinářský podnik netýká.  Potřebujeme, aby to zde explicitně zaznělo,” říká předsedkyně Asociace lesních  MŠ Tereza Valkounová.          \"Problematika stravování je složitá, nečekali jsme, kolik neznámých se v tom  skrývá,\" shodli se zástupci z lesních školek v Maďarsku, Polsku a Slovensku. Ti  se jednání zúčastnili v rámci spolupráce zemí V4 podpořené Visegrádským fondem.  Ve všech těchto zemích usilují o jediné - aby lesní školky byly součástí  vzdělávacího systému. Česká republika je v tomto legislativně nejdál. \"Je v  pořádku, že zde vzniká dobrá praxe zdola a legislativa na to reaguje. Proto  jsme tady,\" ujistil přítomné senátor Miroslav Adámek. \"Uděláme maximum pro to,  aby dohoda mezi rezorty školství a zdravotnictví vznikla,\" navrhli se přítomní  senátoři. Dalším krokem budou tak jednání o potřebných legislativních úpravách.    Lesní školky mají na základě příkladů dobré praxe se Skotska jasno. “Mám  radost, že na základě školení i odborné diskuze vyplynulo, že je v našich  silách dodržet všechna kritéria správné hygienické praxe, a to i venku. Budeme  teď tyto zkušenosti předávat našim členským organizacím, aby všichni věděli, na  co dávat pozor. My za Asociaci pak budeme dělat vše proto, aby požadavek na  provozovnu - budovu nebyl při vzdělávání venku uplatněn,\" uzavírá Valkounová. ",
    "url": "/clanek12026.htm",
    "downloadedDate": "Tue Mar 10 13:36:35 CET 2020"
  },
  {
    "title": " Jak vidí společné vzdělávání žena s Downovým syndromem? ",
    "date": "3.8.2018",
    "author": "Kateřina Hoření",
    "source": "",
    "perex": " Spolužáci mohou fandit a pomáhat, ale také se postavit proti - hlavně pokud má  znevýhodněný velké úlevy... ",
    "body": " „Myslím, že inkluze má dát šanci spolužití, je však nutno zvážit schopnosti a  povahu znevýhodněného. Někoho to bude motivovat, druhého zase deprimovat,  spolužáci mohou fandit a pomáhat, ale také se postavit proti - hlavně pokud má  znevýhodněný velké úlevy,“ říká Kateřina Hoření, která dění okolo takzvané  inkluzivní novely bedlivě sleduje. „Někteří zaměstnanci speciálních zařízení  bohužel zákon vnímají jako ubírání svých pracovních možností. Někteří rodiče ho  vnímají jako povinnost nechat znevýhodněné děti chodit do běžných škol za  každou cenu a nezávisle na jejich schopnostech. Někteří žáci a jejich rodiče ho  zase vnímají jako snížení úrovně ve třídě. Podle mne jsou to obavy pramenící  především z neinformovanosti“, poukazuje Kateřina na pochybnosti, které novela  zákona u veřejnosti vzbudila.    „Ze své zkušenosti dobře vím, že společné vzdělávání je jen první krok  správným směrem. Po škole však potřebujeme také pracovní uplatnění podle svých  možností, schopností a kvalifikace, tedy jinde než jen v chráněných provozech  nebo speciálních kavárnách. Společnost nás pak nebude jen tolerovat a pomáhat  nám, ale také nás vnímat jako rovnocenné partnery,“ uzavírá Kateřina, která  prošla běžným školstvím od počátku do konce. Po docházce v Mateřské škole  Matěchova, prošla postupně dvěma základními školami. První stupeň absolvovala  na ZŠ Poláčkova a druhý na ZŠ Ohradní v Praze 4. Následně vystudovala sociálně  správní obor na běžné Střední odborné škole služeb Kavčí Hory a dokonce dvě  vyšší odborné školy. Nejprve sociálně právní obor na Vyšší odborné škole  sociálně právní v Jasmínové ulici v Praze 10 a následně sociální pedagogiku na  Vyšší odborné škole sociální a pedagogické v ulici Evropská v Praze 6. „Studium  střední školy jsem zvládla s individuálním studijním plánem, neměla jsem úlevy  v rozsahu učiva, ale na písemné práce, testy a zkoušení mi bylo poskytnuto více  času. Maturitní zkouška mi byla kvůli zvýšené unavitelnosti rozdělena do dvou  dnů“, vzpomíná Kateřina Hoření na svá středoškolská studia. „Poté jsem měla  roční pauzu. Pracovala jsem na DPP (dohoda o provedení práce) v účetní firmě,  4x týdně jsem chodila na němčinu na jazykovou školu a připravovala jsem se na  přijímací zkoušky na svou první vyšší odbornou školu. Absolvovala jsem běžné  přijímací zkoušky a byla přijata v prvním kole. Po praxi ve Studiu Oáza  (kulturní centrum pro mentálně postižené) na první VOŠ jsem si uvědomila, že  chci pomáhat postiženým lidem ve volnočasových aktivitách. Z tohoto důvodu jsem  se nakonec rozhodla studovat ještě sociálně pedagogickou VOŠ, abych jim mohla  lépe pomoci, měla přitom vzdělání přímo v oboru a mohla tak pracovat jako  asistent. To byl důvod, proč jsem se přihlásila na obor sociální pedagogika.  Přijímací zkoušky jsem dělala hned po absolventských zkouškách. Bylo to pro mne  velmi náročné období. Po absolventských zkouškách jsem na obou VOŠ získala  titul „diplomovaný specialista“. Tyto tituly většinou nepoužívám, ale dosáhla  jsem něčeho, co jsme si v rodině nikdo neuměli vůbec ani ve snu představit:  Kateřina Hoření, DiS. et DiS.,“ popisuje Kateřina svou úspěšnou studijní dráhu,  kterou boří řadu předsudků o potenciálu a schopnostech lidí s Downovým  syndromem.       MSMT.CZ        Jaký je Váš názor na inkluzi tedy začlenění osob se znevýhodněním do většinové  společnosti?    Mám pocit, že osoby s jakýmkoli postižením (tělesné, mentální či kombinované)  či s jiným znevýhodněním, by neměly žít stranou od společnosti, do které patří  stejně jako kdokoli jiný. Tyto osoby by se měly setkávat s ostatními lidmi  nejen ve veřejném prostoru a při volnočasových aktivitách, ale také ve školách  a v zaměstnání. Začlenění těchto osob do většinové společnosti vede k jinému  postoji zdravých lidí vůči nim. Ze své vlastní zkušenosti vím, že začlenění do  běžného kolektivu může znevýhodněného jedince výrazně motivovat k lepším  výkonům a větší samostatnosti. Okolí si naopak uvědomí, že všichni nejsme  stejní a naučí se odlišnosti minimálně tolerovat, pomáhat si a snad si také  vážit snahy těchto jedinců, kteří mají vše od přírody složitější.      Proč by se podle Vás měli žáci se znevýhodněním vzdělávat společně s ostatními  dětmi v běžných školách?    Protože zdravé děti by si měly uvědomit, že ve společnosti žijí rozdílní  jedinci s různými schopnostmi a možnostmi, že je to přirozené, stejně jako je  přirozené si navzájem pomáhat. Společné vzdělávání děti skloubí dohromady. Děti  mají potřebu a schopnost chápat jedinečnost a výjimečnost slabších i dětí se  znevýhodněním a postižením. Většinou jim chtějí porozumět, komunikovat s nimi,  vnímat společně s nimi jejich starosti i radosti a dokonce se s nimi i  kamarádit.    Rodiče zdravých dětí si toto někdy neuvědomují a nechtějí připustit, aby  jejich děti navštěvovaly jednu třídu spolu s dětmi znevýhodněnými. Většinou je  to jen z neznalosti charakteru znevýhodnění a vlivem předsudků. Rodiče někdy  přítomnost takového jedince chápou jako újmu pro své dítě. Nechápou, že by  zrovna jejich dítě mohlo svého spolužáka vnímat jako partnera a díky němu se  rozvíjet například v sociální oblasti. Často pak takoví rodiče své děti staví  proti těm, kteří jsou odlišní a tím proces inkluze komplikují.          Co Vám osobně společné vzdělávání přineslo?    Určitě kamarády ze společnosti zdravých lidí. Pro mne osobně to ale bylo dost  těžké, protože ne vždy jsem potkávala vstřícné lidi. Občasné problémy jsem měla  nejen se spolužáky, ale i s některými učiteli, kteří se domnívali, že na školu  kvůli svému postižení nepatřím. Většina učitelů a spolužáků mne však brala.  Nejtěžší roky jsem prožila na druhém stupni základní školy, kde se sešla moje  puberta s pubertou mých spolužáků a výsledkem byla opakovaná šikana. Třídní  učitelka ji však spolu s vedením školy řešila a ukončila. Krásná školní léta mi  tedy společné vzdělávání na školách vždy nepřineslo, ale rozhodně jsem se  naučila v běžném kolektivu pohybovat, spolupracovat nebo naopak se stáhnout do  sebe, abych se chránila. Získala jsem hrstku kamarádů a pár dobrých přátel, ale  také školní píli a ctižádost být lepší, zvládat běžné problémy a pokračovat ve  studiu.      Co podle Vás přineslo Vašim spolužákům?    Společné vzdělávání se mnou mým spolužákům určitě přineslo velkou trpělivost.  Většina z nich se naučila toleranci a schopnosti chápat mou jinakost, řada z  nich se snažila být mými kamarády a pomáhat mi. Na konci prvního ročníku na SŠ  řekla jedna má spolužačka mámě, jak je ráda, že s nimi chodím do třídy, že ji  má přítomnost ve třídě obohacuje. Při veřejném předávání maturitního vysvědčení  mne spolužáci z celého ročníku odměnili dlouhotrvajícím potleskem. Dojalo to  mne i moji rodinu a uvědomila jsem si, že zřejmě chápou, jak to pro mne bylo  obtížné a že oceňují, co jsem všechno zvládla. A to si myslím, že je můj přínos  pro ně.      Jak se k Vám chovali Vaši spolužáci?    V mateřské škole mne děti braly a přijímaly naprosto bez problémů. Na prvním  stupni na ZŠ Poláčkova se ke mně děti chovaly docela normálně. Na druhém stupni  na ZŠ Ohradní mne většina spolužáků ze třídy znala, neboť jsme sem přestoupili  společně jako celá třída. Ti noví mne však neznali a právě od nich jsem bohužel  zažila dvakrát těsně po sobě šikanu.    Na střední škole byla ve vztahu ke mně naše třída rozdělena na dvě poloviny.  První půlka třídy se se mnou kamarádila, povídali si se mnou, občas mi s něčím  pomohli, druhá půlka třídy mne spíš přehlížela. Na obou vyšších odborných  školách se ke mně spolužáci chovali docela příjemně, možná to bylo i tím, že o  mém postižení někteří nevěděli.        Jaký byl přístup učitelů, asistenta pedagoga a ředitele školy?      V mateřské škole se mi velmi věnovala paní ředitelka i paní učitelka ve třídě.  Byly obě velmi milé a laskavé, ráda na ně vzpomínám. Dvakrát jsem byla později  ve „své“ školce i na praxi a moc mne toho naučily.    Na prvním stupni ZŠ jsem měla problémy se soustředěním a velkou unavitelností.  Paní učitelky na mne byly docela hodné a hodně mi pomáhaly, ale musela jsem  zvládnout stejný rozsah učiva jako ostatní, a tak musely být náročné a  důsledné. Nejvíc mi v té době pomohly maminka a babička, které se se mnou denně  učily.    Na druhém stupni jsem měla úžasnou třídní, byla na nás hodně náročná, ale byla  spravedlivá a hodně naučila. Se vším jsem se na ni mohla obrátit a vždy mi  pomohla.    Na střední škole byl přístup profesorů k mojí osobě spravedlivý, v rámci  individuálního učebního plánu si zpočátku ověřovali, zda látce rozumím.  Zkoušení probíhalo nejprve písemně, poté kombinovaně, a až ve čtvrtém ročníku  pouze ústně. Na písemky, i ty maturitní, mi dali o trochu delší časový limit;  kvůli unavitelnosti jsem zkrátka pomalejší. Během studia této školy jsem se  naučila sama se učit téměř na všechny předměty a nepotřebovala jsem už k tomu  tolik pomoc maminky a babičky. Ta mi pak pomáhala už jen s němčinou a také mne  z naučené látky všech předmětů zkoušela.    Na obou VOŠ jsem už neměla individuální vzdělávací plán a ani jsem ho  nepotřebovala. Na první VOŠ profesoři ke mně přistupovali stejně jako k  ostatním studentům. Na druhé VOŠ jsem v druháku měla problém s jedním  profesorem, který jsme ale nakonec vyřešili. Profesoři se ke mně i tady chovali  úplně normálně a nevyčnívala jsem z řady ostatních studentů. Když byla  příležitost, tak jsem vždy chtěla dokázat, co umím a to jsem v tom daném  předmětu vždy také předvedla.    Všechny své školy od základní až po druhou vyšší odbornou jsem absolvovala bez  pomoci asistenta pedagoga. Domnívám se, že ne každý ho díky svým schopnostem  potřebuje a že jeho přítomnost může být i kontraproduktivní – může bránit  získání větší samostatnosti, sebevědomí a vlastní aktivitě integrovaného žáka  nebo studenta. Kdyby mi ho škola přidělila, zřejmě bych se nedostala tam, kde  teď zrovna jsem.        Jaký byl přístup rodičů spolužáků?    V mateřské škole si nepamatuji na žádný problém. Na prvním stupni mi většina  rodičů fandila a naopak vedli své děti k tomu, aby mi pomáhaly. Na druhém  stupni se ale někteří rodiče mých nových spolužáků domnívali, že na škole nemám  co pohledávat. Když byli jejich synové potrestáni za šikanu, tak z toho pak  vinili mne. Rodiče mých spolužáků na střední škole většinou o mém postižení  tolik nevěděli. Skoro na všech školách se však rodiče mých spolužáků chovali k  sobě navzájem upřímně a eticky.          Čemu se momentálně věnujete. Jaké je Vaše zaměstnání?    Na mém případu je bohužel vidět, že společnost ještě není připravena na  důsledky inkluze. Díky začlenění do běžného kolektivu a dosaženému vzdělání  jsem zcela nezávislá, schopná samostatně pracovat a za určitých podmínek  vykonávat kvalifikovanou práci. Na to však nejsou připraveni zaměstnavatelé a  už vůbec ne sociální systém. Jsem sice schopna zvládat to, co zdravý člověk,  ale mnohem víc mne to unavuje a vyčerpává. Downův syndrom v mém případě  znamená, že mne vše stojí mnohem větší úsilí a mám své hranice. Pro náš  sociální systém jsem však kvůli tomu, co jsem dokázala, „zcela zdravá“, a proto  nemám nárok ani na částečný invalidní důchod. Pro řadu zaměstnavatelů jsem však  naopak zase „ta postižená“ a mám obvykle nemalé obtíže najít si kvalitní a  odpovídající práci.    Nacházíme se v době, kdy příspěvky pobírají i lidé, kteří se všemožně práci  vyhýbají a naopak mnozí, co by pracovat chtěli, ale mají svá omezení, na ně  nárok nemají. Sociální systém by se měl připravit na to, že inkluze pomůže  některým znevýhodněním překročit své pomyslné hranice a získat větší  samostatnost. Stanou se z nich tak najednou „méně postižení“. Dnes vstupují do  pracovního procesu první dospělí, kteří prošli různou formou inkluze, jsou  schopnější a přicházejí o důchody nebo jejich rodiče o příspěvky, ale zároveň  jim současný trh práce neumožní se rozumně uplatit a vydělat si na živobytí. Na  školskou inkluzi prostě musí navazovat také možnosti pracovního uplatnění a  úprava systému sociálních příspěvků a důchodů.    A co se týče mých pracovních zkušeností? Po maturitě jsem pracovala na  zkrácený úvazek na dohodu o provedení práce několik měsíců v účetní firmě, kde  jsem vykonávala především pomocné práce. Hlavním cílem bylo, abych získala  zkušenost s prací v kanceláři a dobré pracovní návyky.    Za studií jsem jako dobrovolnice tři měsíce pracovala jako asistentka pedagoga  ve Speciální mateřské škole Štíbrova na Praze 8. Také pracuji na dohodu jako  asistentka v komunikační skupince v terapii „Rozvoj komunikačních schopností a  dovedností“ pro Společnost rodičů a přátel dětí s DS.    Po absolvování druhé vyšší odborné školy jsem v Praze oslovila asi sto  potenciálních zaměstnavatelů, hlavně speciální a běžné mateřské školy, základní  a střední školy se zájmem o pozici asistenta pedagoga. Odpovědělo mi patnáct  subjektů a u poloviny z nich jsem byla na pohovoru. Některé nabízené pozice by  pro mne byly náročné, jinde se zalekli mého postižení. Při pohovoru jsem  samozřejmě považovala za správné zmínit, že mám Downův syndrom, typ mozaika.  Často jsme již téměř domlouvali podmínky nástupu, ale pak po mém sdělení  najednou nebyl už zájem. Pro řadu zaměstnavatelů je zaměstnanec s postižením  velká neznámá, které se raději vyhnou, a to bez ohledu na jeho skutečné  schopnosti a dovednosti. O to více si cením těch, kteří mi dali šanci. Nakonec  jsem ji dostala a na plný úvazek s pracovní smlouvou na dobu určitou jsem na  celý školní rok nastoupila na Střední škole Aloyse Klara na Praze 4. Pracovala  jsem zde jako asistentka pedagoga v učňovském oboru keramika u  šestadvacetiletého vozíčkáře s tělesným postižením, který v dětství prodělal  DMO (dětskou mozkovou obrnu). Po ukončení tohoto pracovního poměru jsem  nastoupila na částečný úvazek do Speciální ZŠ Ružinovská na Praze 4 k  sedmiletému žákovi s ADHD a Kabuki syndromem. Kvůli školní nezralosti však  tento žák docházku ukončil, a proto jsem byla ještě ve zkušební lhůtě opět  nezaměstnaná.    Neměla jsem ještě odpracovaných požadovaných dvanáct měsíců, a tak jsem neměla  nárok na podporu v nezaměstnanosti. Čekala mne opět další vlna mailů a  pohovorů. Od února 2017 do konce srpna jsem pracovala v Mateřské škole  Větrníček jako asistentka pro děti s odlišným mateřským jazykem a ADHD.  Momentálně jsem opět vedena na pracovním úřadu a podstupuji opět další vlnu  mailů a pohovorů.    Již sedmým rokem také pravidelně pomáhám ve Studiu Oáza, které organizuje  volnočasové aktivity pro mentálně postižené. Pracuji zde jako dobrovolná  asistentka v hudebně pohybovém kroužku. Baví mne to a právě díky této práci  jsem vlastně šla studovat i svou druhou vyšší odbornou školu. Uvědomila jsem  si, že díky své jinakosti lidem se znevýhodněním lépe rozumím. Já sama jsem  měla štěstí a dostala jsem se daleko a chtěla bych to nyní vracet tím, že sama  budu ostatním lidem se znevýhodněním pomáhat. ",
    "url": "/clanek11446.htm",
    "downloadedDate": "Tue Mar 10 13:36:38 CET 2020"
  },
  {
    "title": " Radost z pohybu a dýchání může zprostředkovat tai-či ",
    "date": "19.8.2019",
    "author": "Mgr. Těthalová Marie ",
    "source": "Informatorium 3-8 ",
    "perex": " Lenka Ryšková je dlouholetou lektorkou tai-či a věnuje se mimo jiné i práci s  dětmi, kterým toto komplexní pohybové umění přibližuje. ",
    "body": " Povídala jsem si s ní o tom, co tai-či je a co nám může nabídnout.         Jak vysvětlit člověku neznalému tai-či, o co jde? „Tai-či je cvičení, které  pochází z Číny, má bojový původ a je souladné s taoismem. Cvičí se obvykle  pomalu, tím se sjednocuje tělo a mysl a trénuje se rovnováha. Hledáním  rovnováhy v těle a mysli při tréninku může člověk najít celistvost a harmonii.  To platí pro člověka samotného a také pro jeho fungování s druhými. Navnímat  sebe jako celistvou osobnost v plné energii nelze, aniž člověk zakusí svou  propojenost a jednotu v rámci celku. Takže když člověk zná svou rovnováhu, lze  doufat, že bude také jednat v souladu s rovnováhou většího celku. Tedy se svojí  rodinou, s kolegy, s kýmkoli na ulici. Teď nemluvím o žádné morálce. Jen o  plynutí a rovnováze energie,“ říká Lenka Ryšková.     Podle Mgr. Ryškové pohyb, meditace a zvědomování sebe slouží jako cesta k tomu  poznat své tělo a mysl. „Z toho se pak leccos objeví. Když zpomalíte jakýkoli  pohyb, ukáže se, kolik kontroly máte nad svým tělem. Jak čistý záměr umí mít  vaše mysl. Jak je mysl a tělo propojené. Na tomto poli se dá udělat spousta  práce. Tak jako stromy rostou vzhůru, voda teče dolů a sluneční paprsky hřejí,  má i tělo svou danost fungování, která je mu vlastní. Není to něco, co by bylo  potřeba dělat, tělo to jako součást přírody umí samo. Pokud bychom chtěli  ‚dětským jazykem‘ popsat, jak vypadá v tomto pojetí přirozené postavení těla,  dalo by se asi říct toto: Nohy ‚kamarádí‘ se zemí, hlava ‚kamarádí‘ s nebem,  síla ‚bydlí‘ v břiše, dech plyne volně a klidně tělem, páteř je pružná, máme  dobrou náladu,“ vysvětluje. A jak vypadá pohyb a způsob pohybu? „ Tělo se v  optimální pozici pro držení těla pohybuje tak, aby bylo co nejvíce v souladu s  měkkostí, uvolněností, přímostí a rovnováhou – tedy v souladu s podmínkami, kdy  tělo samo funguje volně, bez velkého úsilí, nejlépe ve smyslu plynutí energie.“       Tai-či i pro děti?    Mnozí dospělí, zejména ti, kteří se v tai-či moc neorientují, se mohou  domnívat, že nejde o cvičení, které by bylo vhodné i pro děti. Může je  odrazovat, že se jedná v podstatě o bojové umění. „Cvičení tai-či pro děti není  tai-či v podobě, jak je známe pro dospělé. Jedná se spíše o cvičení tai-či  inspirované, které pěstuje tai-či principy formou pro děti stravitelnou. Jedná  se tedy o cvičení rovnováhy, koordinace, o prohloubení vnímání těla, můžeme  trénovat i zpracování konfliktu a reakce na stres. Každopádně v dnešní době  velké procento dospělých cvičících cvičí především pro zdraví, nikoli pro  bojové dovednosti. Záběr toho, co tai-či kultivuje, je velký. Pokud přece jen  chceme mluvit o bojovém umění, pak bojové umění z pohledu tai-či stojí v  principu na schopnosti zvládat konflikty. Na síle, která nám při potížích  umožní zachovat klid a jednat. Smysl bojového umění je v těle, o které se  můžeme opřít, na které se můžeme spolehnout. Takže pro děti tai-či neznamená  naučit se pomalu dát někomu pěstí,“ uklidňuje Lenka Ryšková.          A o co v tai-či jde? „O zvládání stresu, o funkční tělo, o propojení těla a  mysli. To se s dětmi trénuje krásně. Tělo slyší záměr snadno, když si  představíme, že jsme kohout, tygr, voda, drak. Vlastně ‚ztělesnění‘ je úplné  promítnutí mysli ve formě představy do těla. To děti umí. Pak jim do tréninku  stačí přimíchat trochu stresu, výzvy ve formě rovnováhy nebo malého nebezpečí:  ‚jde medvěd, nehýbejte se‘. Nebo jen časovou výzvu: ‚vydržte, než napočítám do  deseti‘. To už jako boj často stačí.“       Pomalé pohyby    Co cvičení tai-či nabízí, na čem stojí? „Dospělí cvičí obvykle formu, tedy  pomalý pohyb, který je kombinací jednotlivých forem proměňujících se plynule  jedna do druhé, statické pozice, které zklidňují mysl, zlepšují posturální  držení těla a kultivují energii. Dále párová cvičení a někdy formy s mečem nebo  jinou zbraní. Pro děti jako tai-či beru cokoli, co propojuje tělo, pocit a  mysl,“ popisuje Lenka Ryšková. „Začít se s ním dá i ve školce. Je to podobné  jako s jógou,“ dodává.      V tai-či se propojuje klid a pohyb. Jak to vypadá v praxi? „Pohyb děti umí,  klid trochu trénujeme,“ vysvětluje Mgr. Ryšková. „Na chviličku se zastavit a  zklidnit, pokud je to hra a ne příkaz, to děti kupodivu dělají rády. Hrát si na  sochy, na stromy v zimě, které spí, na čápa, který čeká na břehu rybníka na  žábu, dětem jde. Dostat klid do pohybu se snažíme formou pozornosti, která  nezdivočí. Pro dospělé bych řekla, že do pohybu se klid promítá tak, že v  pohybu zůstáváme v dobré kontrole těla, v klidu mysli, v dobrém zachování  středu. Proto se tai-či říká meditace v pohybu. Přeloženo a upraveno pro děti  to znamená, že například umím utíkat slalomovou dráhou, vyskočit na vyvýšenou  balanční podložku, na ní se zastavit a udržet na chvíli nějakou pozici, která  stojí hodně dovednosti a rovnováhy. Nebo se zastavit a trefit se míčem do koše.  Nebo že se umím pomalu pohybovat, jako bychom se plížili nocí, a kdykoli se  ozve nějaký zvuk, třeba tlesknutí, se bez pohnutí zastavit. Tak deklaruji  kontrolu nad pohybem a účast mysli.“         Skupinové cvičení    Tai-či je podle Lenky Ryškové možné cvičit skupinově. Jak může vypadat cvičení  tai-či ve skupině dětí? Jaká je struktura „lekce“? Pokud cvičení chcete věnovat  celou lekci, je dobré začít protažením těla, proťukáním, rozcvičkou, která děti  ‚dostane do těla‘,“ doporučuje Lenka Ryšková. „Cílem je, aby se pozornost  stáhla do vjemu těla. Pak je dobré se něco naučit. Říkanku spojenou s pohybem,  nějaké koordinační cvičení. Je lepší, když to nejde hned a stojí to pozornost a  opakované zkoušení. Děti potřebují výzvy. Je dobré dělat ‚opičí dráhy‘ zaměřené  na rovnováhu, chození po balančních polštářích, ale dá se chodit po čemkoli  vyvýšeném nebo trochu pohyblivém. Také doporučuji mírně posilovat vlastní  vahou. Formy, jak je známe z tai-či pro dospělé, necvičíme, jen říkanky, ve  kterých se opakuje nějaký pohyb, často spojený s prožitkem. Na závěr lekce  opakujeme říkanku, kterou jsme se naučili na začátku, a lze hrát pohybové hry –  na hlídání princezny, nebo naopak na dopadení lupiče, na párky s hořčicí nebo  kečupem, kdy se po sobě děti kutálejí – takhle si asi tai-či nikdo  nepředstavoval, ale děti potřebují kontakt a také se potřebují naučit zvládat  třeba i mírný stres při kontaktu. Pokud se tak děje pod dohledem dospělého,  děti se mohou cítit bezpečně a zvyknout si. Na závěr lekce doporučuji  zklidnění, dechové cvičení, malou meditaci nebo statickou pozici.“     Lenka Ryšková přidává i praktickou radu. „Aby měly děti ke cvičení bližší  vztah, mohou si některé cviky nebo pozice nakreslit. Vybrané výkresy pak můžete  použít jako motivační obrazy při cvičení. Je dobré mít pro oblíbená cvičení  kartičku nebo výkres se symbolickým vyjádřením cviku. Dětem se pak pozice nebo  cvik snadno vybaví a dobře se na ně naladí.“     Je nutné postavit celou „lekci“ na tai-či, nebo můžeme cvičení kombinovat  například s jógou či běžným cvičením? „Díkybohu za každý pohyb. Kombinovat se  dá cokoli, co děti zaujme a co jim prospěje. Jsem příznivcem pravidelného  cvičení v menších porcích. Především u menších dětí není potřeba z toho dělat  vědu a stavět koncepce celých lekcí. Je dobře, když víme, co děláme – kdy děti  chceme cvičením zklidnit, kdy aktivovat, jak využít dech pro uvolnění. Vždy  podporuji paní učitelky, aby cvičení s dětmi používaly i pro sebe. Mikropraxe  pro uvolnění a nádech potřebujeme všichni,“ vysvětluje Mgr. Ryšková.     Jak děti na cvičení reagují, jak je zvládají? „Děti cvičí tai-či v podobě pro  ně vhodné. Pokud respektujeme nastavení dětské energie, jde to dobře. Hrát si  na zvířátka a na přírodu je pro děti přirozené a jde jim to snadno. Je potřeba  porcovat výzvy do krůčků tak, aby se daly zvládnout. Pak je to hezká cesta.“ ",
    "url": "/clanek11861.htm",
    "downloadedDate": "Tue Mar 10 13:36:40 CET 2020"
  },
  {
    "title": " Statisíce českých rodin zmítaných dluhy? Řešení existuje! ",
    "date": "14.3.2019",
    "author": "Brůna Jiří Matěj ",
    "source": "",
    "perex": " Kromě sousedního Slovenska neexistuje žádná jiná země v rámci Evropské unie,  která by se s Čechy, Moravany a Slezany mohla měřit dle kritéria počtu exekucí  přepočtených na celkový počet obyvatel. ",
    "body": " Být na špici může být fajn. Typicky třeba v případě sportovního zápolení. O  poznání horší je držet pomyslné nejvyšší příčky pokud jde o žebříčky  zachycující negativní společenské fenomény. Naše země se ke značně  nelichotivému postavení propracovala minimálně v jedné oblasti, a to zadlužení  obyvatelstva. Konkrétně pak v množství exekucí na počet obyvatel. Pár  zaokrouhlených čísel pro dokreslení vážnosti situace: 860 000 osob stíhaných  exekucí, celkem 4,6 milionu probíhajících exekučních řízení, až 17-18% podíl  lidí v exekuci dle jednotlivých krajů - k nejkritičtěji postiženým regionům  patří například Karlovarský nebo Ústecký kraj,… Kromě sousedního Slovenska  neexistuje žádná jiná země v rámci Evropské unie, která by se s Čechy, Moravany  a Slezany mohla měřit dle kritéria počtu exekucí přepočtených na celkový počet  obyvatel. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads     Obrat o 180 stupňů    Vývoj pravidel upravujících věřitelsko-dlužnické vztahy po roce 1989 je  učebnicovou ukázkou přístupu lidově zvaného \"ode zdi ke zdi\". Zatímco v  divokých devadesátých letech v podstatě neexistoval žádný účinný a zákonný  mechanismus, jak přimět dlužníky splácet své finanční závazky, počátkem  následujícího desetiletí nastal zásadní obrat. Vznikl nový exekuční řád, a tím  i soukromí exekutoři. A byznys s dluhy byl na světě. Asi každý slyšel o  reálných příbězích na téma, jak ´vykouzlit´ z jedné nezaplacené jízdenky na  tramvaj dluh v řádu desetitisíců korun. Nabízí se otázka, zda je za výše  uvedenými a pro leckoho takřka neuvěřitelnými čísly více zodpovědný systém v  minulosti umožňující vytvořit ze zcela bagatelního dluhu tučný finanční  závazek, anebo jde v první řadě o chybu dotyčných jedinců pramenící především z  nedostatečné finanční gramotnosti.      Dopady na děti    Těžko cokoliv soudit. Ostatně každý lidský příběh je jedinečný. Někdy ale  neuškodí namísto automatických odsudků na tu či onu stranu zamyslet se nad  souvislostmi. V případě exekucí je těchto celospolečenských spojitostí více než  dost. Pojďme se v krátkosti zaměřit na některé z nich! Je zřejmé, že exekuce  dopadají nejen na samotné dlužníky, ale srovnatelnou vahou též na celé rodiny.  Průměrný počet členů domácnosti, tedy lidí bezprostředně konfrontovaných s  jejich následky, se pohybuje někde mezi dvěma a třemi. Tím se dostáváme už přes  dva miliony, tedy zhruba pětinu veškerého obyvatelstva naší země. Samozřejmě  včetně obrovského počtu dětí. Asi není třeba zdůrazňovat, že děti jsou od  přírody mimořádně vnímavé a právě ony prožívají, velmi mírně řečeno, nouzový  ekonomický režim rodiny více než citlivě, o samotné návštěvě exekutora  oblepujícího vybavení domácnosti ani nemluvě. Chceme snad, aby nám vyrostla  nová generace stigmatizovaných a deklasovaných mladých lidí?            Reprodukce chudoby a nevzdělanosti    Většina rodičů přirozeně věří, že cesta k lepšímu budoucímu životu svých  potomků vede skrze vzdělání. Na zdejším portálu, ale i řadě jiných míst  nalezneme články pojednávající o tom, že v naší zemi jsou dosažené formální  vzdělání a školní výsledky silně podmíněny socio-ekonomicky, a to podstatně  více než ve většině evropských zemí, což prokazatelně ukazují rozsáhlé studie a  odborné analýzy. Není pochyb o tom, že množství exekucí a z nich vyplývající  neutěšená ekonomická situace statitisíců českých rodin je jedním z významných  faktorů prohlubujícím nerovnosti v přístupu ke vzdělání. Je třeba si otevřeně  přiznat, že za daného stavu věci tak můžeme zapomenout na to, že by se českému  školství mohlo lépe dařit rozvíjet talenty rovnoměrně z různých sociálních  vrstev a naplňovat princip rovných šancí jakožto klíčových aspektů, jimiž se  vyznačují nejúspěšnější vzdělávací systémy.      Brzda národního hospodářství    Další souvislost je makroekonomická. Firmy si stěžují na mnohé nedostatky  brzdící jejich rozvoj - absence vysokorychlostní IT infrastruktury, nadměrná  byrokracie, nízký objem rizikového kapitálu a tak dále. První místo však  naprosto suverénně obsazuje jiný aktuální problém. Jasně, je jím nedostatek  potenciálních nových zaměstnanců. Někteří představitelé firem vidí spásu v  zahraničních pracovnících. Ti osvícenější ovšem tuší, že masivní import  pracovní síly výhradně z východního směru patrně nebude ze strategického  pohledu úplně šťastným řešením, zvláště pokud nechceme do budoucna zůstat  ekonomikou typu montovna konkurující hlavně cenou. Nebylo by rozumnější  přenastavit podmínky tak, aby se českým občanům s exekučním škraloupem  vyplatilo normálně pracovat a firmy se takové lidi nebály zaměstnat z důvodu  rozsáhlé administrativní agendy navíc?      Jedenácté přikázání - nepůjčovat (si)!    V diskusích reagujících na osudy lidí lapených v exekuční pasti opakovaně  zaznívá následující argument. Dluhy se mají platit! S tím nelze než souhlasit.  Dokonce staromódně tvrdím, že nejzdravějším přístupem v oné věci je odpor k  jakémukoliv půjčování, bez ohledu na to, jak se nám snaží reklamy vnucovat, že  je vrcholně cool vzít si půjčku. Celá věc je ovšem samozřejmě složitější. Jak  známo, stačí nemoc, ztráta zaměstnání a vše je jinak, což asi každý člověk s  minimální výbavou empatie chápe. V každém případě, zásadní otázkou zůstává, zda  je vůbec možné celospolečenský problém exekucí, jenž brzdí národní  hospodářství, neúměrně zatěžuje sociální systém a významně přispívá k  neschopnosti školního systému naplňovat své poslání, skutečně efektivně vyřešit.      Nejlepší ze špatných řešení    Jak je avizováno v titulku článku, možné řešení opravdu existuje. Stranou  ponechejme úroveň parametrických či kosmetických úprav stávajících zákonů, kdy  je možno mluvit maximálně o zmírnění, ale určitě ne o řešení s ambicí v  dlouhodobějším horizontu zvrátit negativní trendy popsané výše. Nejen pro  statisíce českých rodin, ale ve výsledku i pro celou společnost a národní  hospodářství představuje toto řešení… amnestie na exekuce. Tedy jednorázové  smazání dluhů, jež jsou předmětem vedených exekucí. Určitě by se nejednalo o  řešení ideální. Vlastně jsem toho názoru, že navržené řešení není ani dobré. Už  z toho důvodu, že vymazání dluhů by nebylo zrovna férové vůči těm zodpovědným,  kteří také třeba řešili nenadálou situaci, a přesto se z ní dokázali sami  dostat. V ekonomické teorii se vžil pro podobná rozhodnutí termín morální  hazard.      Amnestie jako druhá šance?    Nicméně jde o to, že stávající situace exekucemi zatížených rodin žádné dobré  řešení nenabízí. Za popsaného stavu jsou ostatně poraženými stranami obě dvě.  Jak dlužníci, tak i věřitelé. Vysoký objem pohledávek je totiž prakticky  nevymahatelný. Je tedy potřeba vybírat výhradně mezi špatnými možnostmi.  Exekuční amnestie se v tomto ohledu jeví jako nejméně špatná varianta mezi  špatnými. Zasloužili by si i podle vás statisíce těchto rodin druhou šanci?    Zdroj dat: http://mapaexekuci.cz/ http://mapaexekuci.cz/    ",
    "url": "/clanek11697.htm",
    "downloadedDate": "Tue Mar 10 13:36:43 CET 2020"
  },
  {
    "title": " Omyly a mýty o Lince ",
    "date": "20.6.2019",
    "author": "Peter Porubský",
    "source": "Linka bezpečí ",
    "perex": " Diskuse na veřejnosti mě inspirovala k tomu zamyslet se nad omyly a bludy,  které o Lince bezpečí kolují. ",
    "body": " Je přirozené, že lidi mají zkreslené představy o fungování neziskových  organizací a je potřeba neustále vysvětlovat, jak naše služby reálně probíhají.  Tak schválně, najdete si tady svou mylnou představu o lince? ??      Pokud jste neziskovka, tak tam pracujete dobrovolnicky, zdarma…    Možná budete překvapeni, ale práce na Lince bezpečí je naším zaměstnáním. Máme  tady pracovní smlouvu a dostáváme mzdu. Konzultanti musí mít odpovídající  vzdělání, které ukládá přísně zákon o sociálních službách. A protože své práci  lidi na Lince bezpečí věří a mají jí rádi, jsou ochotni pracovat za mnohem  nižší peníze, než je tomu v soukromém nebo i státním sektoru.      Děti si z vás stejně jenom dělají legraci…    Část hovorů je skutečně velmi vtipných a zábavných – děti si chtějí koupit u  nás např. stěrače na ponorku. My těmto hovorům říkáme testovací. Ze  zahraničních výzkumů na dětských linkách důvěry je totiž prokázáno, že dítě,  které se chce svěřit, si potřebuje linku vyzkoušet – otestovat dokonce  vícekrát. Až pak, když si otestují naši důvěryhodnost, se dokážou svěřit se  svými problémy.      I když říkáte, že jsou hovory anonymní, telefony přece vidíte.    Hovory na Linku bezpečí jsou anonymní, to znamená, že konzultant nevidí žádné  telefonní číslo. Hodně dětí začíná své povídání na lince právě s dotazem,  zda-li je hovor skutečně anonymní, jestli jeho číslo vidíme, nebo ne. V  situacích, kdy je vhodné zapojit do řešení další instituce, necháváme  rozhodnutí o vystoupení z anonymity na dítěti. Řídíme se pravidlem, že pouze  vyžádaná a správně načasovaná pomoc je dobrá pomoc. Jedinou výjimkou, kdy  anonymitu telefonního čísla překročíme, je ohrožení života nebo zdraví. V  takovém případě kontaktujeme Policii ČR, která má právo vyžádat si od operátora  telefonní číslo, nebo dokonce polohu telefonu dítěte.      Posíláte na rodiny sociálku a odebíráte děti.    Lidi si nás občas představují jako paní „sociálku Zubatou“ z filmu Kolja. V  absolutní většině hovorů o týrání nebo zneužívání se snažíme s dítětem hledat v  jeho okolí vhodnou osobu, která může být nápomocná při řešení situace a  poskytnout zastání a ochranu dítěte. Pokud chce dítě vystoupit z anonymity,  poskytne nám své údaje a popisuje trestné činy, musíme kontaktovat další  instituce. Ty pak mohou situaci prošetřit přímo na místě. V roce 2018 jsme  takto kontaktovali další instituce v 72 případech.      Jste proti rodičům, dceři jsem řekla, že jí nový mobil teď nekoupím a ona  hned, že zavolá na Linku bezpečí.    Rodiny se snažíme propojovat a obnovovat nefungující komunikaci. Rodiče jsou  jedni z prvních osob, na které se v hovorech ptáme. Ano, máte pravdu, děti  informujeme o jejich právech, které jsou sepsané v mezinárodně uznávaném  dokumentu nebo v českých zákonech. Ale, řekněme si pravdu. Skutečně si myslíte,  že budeme s 13letou dívkou, která chce na diskotéku do půlnoci, vymýšlet  způsob, jak zákaz rodičů obejít a říkat jí, že má právo na zábavu a nový mobil?  V takových hovorech od nás zazní, že rodiče rozhodují o tom, do kdy může být  dítě venku a co mu koupí. Dítěti necháváme prostor ventilovat např. zklamání,  smutek, zlost, pocit nespravedlivosti.      Jste státní instituce, dárce nepotřebujete…    Právní forma Linky bezpečí je zapsaný spolek. Stát nás historicky podporuje v  částkách, které tvoří 30 až 60 % našeho rozpočtu. Zbylé prostředky (v řádu  miliónů) si musíme zabezpečit každý rok sami. Od nadací, firem i individuálních  dárců, ti naleznou informacezde https://www.klublinkyvbezpeci.cz/podporte-nas  . Jako samostatná organizace máme své představenstvo, dozorčí radu a samozřejmě  i členskou schůzi.      Jooo…neziskovka – to je určitě nějaký tunel    V poslední době se začaly lavinově šířit nenávistné komentáře směrem k  neziskovým organizacím. Ano, existují i účelově založené neziskovky, které nám  dobré jméno nedělají. Ale házet všechny do jednoho pytle je příliš jednoduché.  Účetnictví Linky bezpečí každý rok prochází auditem mezinárodní auditorské  firmy Mazars a takové vyúčtování státních dotací musí sedět vždy na halíř.  Schválené výroční zprávy jsou potom ke stažení na našem webu  http://spolek.linkabezpeci.cz/o-nas/ke-stazeni/vyrocni-zpravy/. ",
    "url": "/clanek11806.htm",
    "downloadedDate": "Tue Mar 10 13:36:45 CET 2020"
  },
  {
    "title": " 5 tipů, jak přežít splácení půjčky bez úhony ",
    "date": "12.9.2018",
    "author": "Komerční sdělení",
    "source": "",
    "perex": " Než si půjčku vezmete, ujistěte se, že jste na ni dobře připraveni. ",
    "body": " Na půjčkách je skvělé to, že si s jejich pomocí můžete dopřát vše, na co byste  ušetřili za dlouhou dobu nebo vůbec. Výhodou je také to, že lze uzavřít téměř všechny půjčky online https://www.coolpujcky.cz/. To však neznamená, že být  zadlužený, je správné. Každá půjčka představuje zátěž v rodinném rozpočtu.  Pokud si ji špatně promyslíte, můžete skončit v dluhové pasti. Než si půjčku  vezmete, ujistěte se, že jste na ni dobře připraveni.      1. Půjčky nesmí omezovat    Spousta lidí si vezme příliš vysokou půjčku, která výrazně ovlivní jejich  životní standard. Aby ji zvládli splácet, musí se omezit ve většině běžných  výdajích. To bývá hodně těžké. Vždy si půjčujte částku, kterou zvládnete  splácet bez omezování a možných problémů souvisejících se splácením. Nebuďte  pohodlní a předem si spočítejte, jak vysoká půjčka je pro vás nejlepší.    2. Vytvořte si finanční rezervy    Splácení půjčky https://www.pujcky.cz/ na hranici svých možnosti se může  ukázat jako velký problém v momentě, kdy onemocníte nebo náhle přijdete o  práci. Budete schopni za takových okolností půjčku i nadále splácet? Mějte  vytvořené rezervy, které po dobu takové situace pokryjí nutné výdaje včetně  splátky. Podle odborníků je vhodné mít bokem schovanou rezervu ve výši nejméně  tří splátek.            3. Srovnání půjček online    Při výběru správné půjčky nesledujte pouze úrokovou sazbu. Mnohem lepším  ukazatelem skutečné ceny půjčky je hodnota RPSN. Ta vedle úrokové sazby  zahrnuje veškeré poplatky související s poskytnutím a vedením půjčky. Mezi  důležitá kritéria patří také výše splátky, doba splatnosti, poplatky, sankce a  další doplňkové služby jako odměny za řádné splácení či kvalitní zákaznický  servis. Dáte přednost bankovní půjčce nebo jsou výhodnějšínebankovní půjčky s  rychlým posouzením https://www.pujckyhned.cz/nebankovni-pujcky? Srovnání  půjček online za vás dilema vyřeší a najde vám nejvýhodnější půjčku.    4. Čtěte smlouvy    Chyba, které se lidé dopouští nejčastěji, je to, že nečtou smlouvy. Na jednu  stranu se není čemu divit. Několikastránkové smlouvy psané drobným písmem se  spoustou poznámek pod čarou nepatří mezi oblíbené \"romány\". Na stranu druhou se  pak nemůžete divit, když na vás poskytovatel vyrukuje s nepříjemným překvapením  a větou \"všechno je podrobně popsáno ve smlouvě\". S tím už těžko něco uděláte  zvlášť, když to ve smlouvě opravdu je. Dnes se naštěstí mezi poskytovateli šíří  trend zjednodušování smluv a mnohastránkové smlouvy o půjčkách se snad brzy  stanou minulostí.    5. Mějte připravené řešení problémů    Víte, jak se zachovat, když nebudete moci splácet půjčku? U vybrané půjčky  zkontaktujte poskytovatele a proberte s ním řešení všech situací, kdy se klient  může dostat do potíží se splácením. Většina poskytovatelů nabízí možnost  odložení splátek, přerušení splácení nebo alespoň snížení měsíční splátky na  snesitelnou úroveň. Důležité je zkontaktovat poskytovatele půjček včas.  Ignorace problém nevyřeší, naopak jej zkomplikuje. Nesplacené splátky narostou  o úroky z prodlení a váš problém bude hlubší a hlubší. Včasné jednání je  nejlepším řešením za každých okolností. ",
    "url": "/clanek11489.htm",
    "downloadedDate": "Tue Mar 10 13:36:45 CET 2020"
  },
  {
    "title": " Úžasná fotka z porodu: Vraťte mne hned nazpátek! ",
    "date": "5.3.2020",
    "author": "Janeska",
    "source": "",
    "perex": " Fotka zamračeného miminka obletěla internet. ",
    "body": " 15. února brazilský fotograf Rodrigo Kuntsmann pořídil fotku z porodu Isabely  Pereira de Jesus a obratem se s ní pochlubil na facebooku.    \"Porodník přinesl holčičku k mamince a v tentýž moment jsem pořídil tento  snímek,\" říká Rodrigo.    Dramatická fotka holčičky, která se mračí na všechny okolo, obletěla internet  a nedala dlouho čekat na vtipné komentáře:    Vraťte mne hned nazpátek!     Kvůli tomuhle mne nevyrušujte ze spánku          ",
    "url": "/clanek12060.htm",
    "downloadedDate": "Tue Mar 10 13:36:47 CET 2020"
  },
  {
    "title": " Jakou antikoncepci doporučit své dceři ",
    "date": "30.4.2018",
    "author": "Bc. Kateřina Juřenčáková (festival Respekt k porodu)",
    "source": "",
    "perex": " Je potřeba se podívat na to, co by mělo takovému doporučení předcházet. ",
    "body": " „Jakou antikoncepci mám doporučit své dceři?” Na takový dotaz starostlivým  maminkám odpovídám poměrně často.  Ale než mohu uspokojivě odpovědět, je potřeba se podívat na to, co by mělo  takovému doporučení předcházet.          Zajímavé je, že se mne na podobnou otázku nikdy nezeptala maminka  dospívajícího chlapce. Čím to je? Je to tím, že se obecně předpokládá, že větší  dopad, pokud se při zahájení pohlavního života „něco nepovede”, nese primárně  dívka. Je to pravda, ale na druhou stranu ani kluci nejsou z obliga a osobně se  domnívám, že i oni by měli být podporováni k zodpovědnosti a informované volbě.  Když jsem se vzdělávala a zkoumala, jak předcházet rizikovému sexuálnímu  chování dospívajících, zaznamenala jsem u všech odborníků, včetně těch  světových, zajímavou schodu. Odborníci se shodují na tom, že spoustu problémů  přináší předčasné zahájení sexuálního života.  Všichni vědí, včetně dospívajících na základních školách, že i zákon stanovuje  hranici do kdy je pohlavní styk považován za trestní čin. Tato hranice je 15  let.  Je to docela pochopitelné, děti se opravdu jen těžko postarají o děti. Pokud  ale chceme určit zdravější hranici, je potřeba se více zajímat o imunologii.  Důležitou součástí ženského zdraví je zdravý děložní čípek. Děložní čípek v  období dospívání je místo, které je podstatně náchylnější napadením infekce  nebo viru. Není ještě dokončený jeho vývoj a tím velmi rychle roste možnost  nákazy ženských pohlavních orgánů, zejména pokud dochází ke střídání sexuálních  partnerů. Lékaři se shodují, že vývoj děložního čípku se zakončuje kolem 17. –  18. let. Poté riziko infekcí a virových napadení tkáně klesá. I z toho důvodu  je dobré naše dospívající podporovat k tomu, aby si na pohlavní styk počkali do  doby, kdy bude jejich tělo imunitně zdatnější. Očkování proti HPV chrání  maximálně na 70% a má své vedlejší účinky, vyčkat do dokončení vývoje děložního  čípku je tedy vhodnější prevence. Myslím, že toto téma by se dalo otevřít právě  i s otázkou očkování, kdy dívky často chodí ze školy domů a ptají se, zda se  mají nechat očkovat. V tu chvíli je jedinečná příležitost dívce vysvětlit, jak  to s jejím děložním čípkem je a co ji chrání nejlépe.  Maminky dospívajících dcer se často domnívají, že ideální je dívce nechat brzy  předepsat hormonální antikoncepci, která ji ochrání. Bohužel opak je pravdou.  Je zajímavé, že právě dívky užívající hormonální antikoncepci mají vyšší riziko  výskytu pohlavních chorob. Také je třeba brát v potaz vývoj a dozrávání cyklů.  Pokud plodnost uspíme v období, kdy ještě není dokončen její vývoj, můžeme tím  dívce znesnadnit cestu ke zdravému cyklu v budoucnu.          Zjišťuje se, že účinná prevence proti rizikovému sexuálnímu chování je  otevřená komunikace. Ta by určitě neměla probíhat formou strašení otěhotněním a  vyjmenováváním všech pohlavních chorob. Je vhodné s našimi dětmi otevřeně  mluvit o sexualitě. Vysvětlit, že se jedná o velkou sílu, pud, který do značné  míry ovlivňuje naše chování a život. Můžeme sexualitu přirovnat k noži. Nůž je  úžasný nástroj, pokud se však dostane do ruky dvouletého dítěte, nemusí být  vždy bezpečný. A to platí i pro sexualitu. Milování je úžasná schopnost  lidského těla, ale pokud k pohlavnímu styku dochází příliš brzy nebo za  nevhodných podmínek, či jen proto, že už bychom to přece měli mít za sebou,  můžeme si víc ublížit než zažít něco příjemného.  Milování, pokud je v podmínkách, kdy se oba partneři cítí bezpečně, cítí k  sobě přitažlivost a ideálně i lásku, může být opravdu nádherný zážitek.  Doporučila bych dospívající informovat, vtipně a skrze příběhy, o tom, jak  funguje mužská a ženská sexualita. Že to, co se líbí muži, se ženě vůbec líbit  nemusí a naopak. Je dobré mladým pravdivě popsat všechny výhody i nevýhody,  které zahájení sexuálního života přináší, podporovat je k otevřenosti a důvěře.  Pokud naše děti mají doma bezpečné a podporující prostředí, o to méně, budou  vyhledávat ujištění a lásku někdy jinde.  Pokud přijde čas, kdy je potřeba se rozhodnout jaká antikoncepce je pro  dospívající nejlepší, je na místě opět otevřená komunikace. Setkávám se s  dívkami a ženami, které se mi stěžují, že jim maminka v 15 letech nechala  předepsat hormonální antikoncepci, přestože ony to vnímaly jinak. Pojmenovávají  to po mnoha letech jako formu násilí. Dospívajícím bychom měli předložit různé  možnosti a objektivně pojmenovat jejich výhody a nevýhody. Při přednáškách na  základních školách vidím, že dospívající jsou otevření ke komunikaci a hledání  možností, které budou vyhovovat právě jim. I hormonální antikoncepce předepsaná  z tzv. „léčebných důvodů” by měla být s dospívajícími dívkami komunikována.  Značné negativní dopady, které mohou při předčasném zahájení užívání hormonální  antikoncepce vzniknou, ponesou právě ony. I zde by měla být objektivně a  pravdivě pojmenovány výhody i nevýhody. Hormonální antikoncepce ve své podstatě  cykly neléči, ale zajišťuje, že nedochází k ovulaci ani menstruaci. Krvácení,  ke kterému dochází je tzv. krvácení ze spádu po vysazení pilulky. Dívky tedy  pravidelně po 28 dnech krvácí, ale ve své podstatě žádné cykly nemají. Není  tedy možné mluvit o léčení cyklu, protože cykly jsou uměle potlačeny.  Antikoncepci můžeme rozdělit na metody hormonální a nehormonální, při čemž  nehormonální metody můžeme dále rozdělit na bariérové a přirozené.  Hormonální antikoncepce se dále dělí dle svého nosiče i množství a druhů  hormonů, které obsahuje. Nepůjdeme do podrobností. Nejčastější hormonální  antikoncepce je v podobě pilulek, dále je možné využít kroužky, náplasti, různá  tělíska ať už podkožní nebo děložní. Princip je u všech metod podobný. Zejména  zabraňuje ovulaci, nárůstu sliznice, zahušťuje děložní hlen. Spolehlivost proti  nežádoucímu otěhotnění je okolo 99 %.  Kondom je jediná forma antikoncepce, která z větší části chrání i proti  pohlavně přenosným nemocem. Proto, by měl být první volbou pro dospívající,  pokud se rozhodnout k sexuálnímu životu, a to i pro dívky, které užívají  hormonální antikoncepci. Další formou bariérové metody je tzv. pesar, který se  těší v ČR stále větší oblibě. V kombinaci s kondomem a případně i spermicidním  gelem tvoří vysoce účinnou ochranu nejen proti nežádoucímu otěhotnění, ale také  proti chorobám a nezatěžují zdraví a ženskou plodnost.  Nově se stále více žen i dospívajících dívek zajímá o tzv. přirozené formy  antikoncepce. Nejspolehlivější formou je tzv. Symptotermální metoda, která má  spolehlivost srovnatelnou s hormonální pilulkou, tedy kolem 99%. Bylo by  úžasné, kdyby se dívky i kluci již na základních školách setkávali s vědomým a  zodpovědným přístupem ke své plodnosti. Zejména nyní, kdy narůstá ve  společnosti neplodnost. Symptotermální metoda je i pro dospívající, ale je zde  kladen důraz na podporu, pomoc a komunikaci. Tato metoda pracuje s tím, že  dívka - pár přesně vědí, kdy mají plodné a neplodné dny a podle toho se mohou  vědomě rozhodnout, jak s tímto obdobím naloží. Pokud ale dochází ke střídání  partnerů, ani zde by neměla být opomíjena ochrana kondomem.  Na závěr bych chtěla rodiče podpořit k otevřené komunikaci a k informovanosti  o všech výhodách i nevýhodách různých antikoncepčních metod. Dospívající stejně  jako dospělí by si vždy měli vybírat z maxima dostupných možností. Jen tak si  mohou zvolit to, co cítí, že je pro ně skutečně nejlepší. Pokud dostanou na  výběr mezi pilulkou a kondomem, může se stát, že nezvolí informovaně, ale  vyberou tzv. „menší zlo”. Na druhou stranu je důležité připomínat, že žádná  forma antikoncepce není stoprocentní. A toto uvědomění by mělo vést k  zodpovědnějšímu výběru partnerů/rek.    Autorka článku Bc. Kateřina Juřenčáková je lektorkou přednášek o plodnosti,  antikoncepci, neplodnosti, sexualitě, menstruaci pro veřejnost i na školách.  Více na www.prirozenaantikoncepce.cz. http://prirozenaantikoncepce.cz/       Pozvánka na Festival    Bc. Kateřina Juřenčáková bude přednášet na téma Vědomá plodnost a antikoncepce  také naFestivalu o těhotenství, porodu a rodičovství v Praze, v MediaKlubu  Spálená 8, dne 16. května od 17 do 18.30 hodin. Pokud chceme mít plodnost ve  svých rukou, je zapotřebí rozumět svému cyklu, vědět, kdy a zda jsme plodní a  neplodní, vědět, zda je náš cyklus opravdu zdravý. Je také důležité zbavit se  mýtů o naší plodnosti, které kolují společností a nedovolují tak vnímat  plodnost vědomě.    Co se dozvíte?        * Jak mít plodnost ve svých rukou od dospívání až po přechod  * Jakou antikoncepci a co doporučit dospívajícím  * Jak funguje plodnost po porodu a na co si dávat pozor  * Jak přirozeně počít a co pomůže při nechtěné neplodnosti  * Možnosti přirozené a spolehlivé formy antikoncepce           Více informací naleznete na www.respektkporodu.cz http://respektkporodu.cz/.  ",
    "url": "/clanek11352.htm",
    "downloadedDate": "Tue Mar 10 13:36:49 CET 2020"
  },
  {
    "title": " Pravidla hydratace v zimním období ",
    "date": "2.1.2020",
    "author": "PhDr. Chvátalová Helena ",
    "source": "Informatorium 3-8 ",
    "perex": " Pokud tekutin nemáme potřebné množství, projeví se jejich nedostatek –  dehydratace, a to akutní, nebo chronická. ",
    "body": " O tom, jak důležitá je voda pro organismus a jaký význam má správný pitný  režim, jsme psali opakovaně. Je třeba si také uvědomit, že hospodaření  organismu s vodou významně ovlivňuje nejen prostředí a činnost, kterou  provádíme, ale samozřejmě také roční období.    V zimě trávíme hodně času v místnostech, které někdy bývají příliš vytopené  ústředním topením a jsou tedy obecně sušší a kladou větší nároky na odpařování  vody povrchem těla (totéž platí i pro místnosti klimatizované). Současně se  vysušují sliznice (především v nose, očích, případně ústech), což znamená, že  jejich ochranná bariéra je narušena a snáze onemocníme, případně máme obtíže s  chronickým zánětem očí.    „Relativní vlhkost vzduchu je fyziologicky významnou veličinou, která má  důležitou úlohu při termoregulaci. Ovlivňuje odpařování vody z plic a z povrchu  těla. Optimální vlhkost prostředí je mezi 50 a 60 % relativní vlhkosti. Obvyklá  vlhkost v místnostech s ústředním topením nebo klimatizací je však pouze okolo  20–25 %. V takovém prostředí se z povrchu těla odpařuje podstatně více vody,“  upozornila na tiskové konferenci nutriční terapeutka Mgr. Tamara Starnovská,  Ph.D. A dodala, že obrat vody v organismu je větší než obrat všech ostatních  látek – u osoby se sedavým způsobem života v mírném klimatu to jsou 2–4 l za  den (5–10 % celkového tělesného obsahu vody). Optimální množství příjmu tekutin  se pohybuje kolem 2 litrů za den – u dospělého člověka přibližně 40 ml na kg  skutečné hmotnosti. Jde však o orientační údaj, potřeba vody je velice  individuální.          Poměr mezi příjmem a výdejem tekutin se označuje jako vodní bilance. Denní  příjem a ztráty tekutin by měly být v rovnováze. „Nejjednodušším ukazatelem  vodní bilance je barva moči (pokud ji neovlivňuje nějaká léčba nebo potraviny  jako červená řepa) – čím světlejší moč, tím lepší pitný režim, čím více žlutá  až zlatavá barva moči, tím méně vody v těle,“ uvedla Tamara Starnovská.     Při ztrátách vody (v potu, moči, stolici) dochází také ke ztrátám minerálních  látek, které řídí pomocí osmotického tlaku rozložení tekutin v těle. Minerální  látky je proto potřeba doplňovat, optimálně z přírodních zdrojů.    Tekutiny získáváme především v nápojích a pak v potravě. Podle toho, jaké  pokrmy konzumujeme (s vyšším či nižším podílem vody), potřebujeme více či méně  vody v nápojích. Některé nápoje však nelze považovat za vhodné, protože jejich  složení vede následně ke ztrátě tekutin z organismu – typicky jde o nápoje  alkoholické, ale – hlavně u dětí – také o nápoje hodně slazené cukrem.      Potřeba vody v zimě     Potřeba tekutin v sušším prostředí (s nízkou vlhkostí) výrazně stoupá. Pokud  například bydlíme v bytě s ústředním topením a máme tam teplotu 24 i více  stupňů, ale dostatečné vlhko, máme běžnou potřebu vody. Máme-li v bytě vlhkost  jen 23 %, potřebujeme vyšší příjem tekutin. Podle Tamary Starnovské je  nejlepším řešením zjistit skutečnou vlhkost prostředí a tu zvýšit na optimum –  příjem tekutin se pak zvyšovat nemusí. To ovšem neplatí, pokud naše činnosti v  sušším prostředí vyžadují větší pohybovou aktivitu nebo delší mluvení  (například učitelé ve školách a školkách) – v těchto případech potřeba tekutin  dále stoupá (na vrub prostředí o 1 l za pracovní dobu, u mluvčích o 2 l).    Také mrazivé počasí s sebou běžně přináší sušší vzduch. Čím je počasí  chladnější, tím více je pak potřeba to kompenzovat dostatečným množstvím  nápojů, a to průběžně, nejen po přechodu ze zimy do tepla nebo naopak.    Optimální teplota chladného nápoje se pohybuje okolo 10 stupňů, v zimním  období bývá příjemnější teplejší nápoj – okolo 18 stupňů. Pod vlivem chladného  počasí spontánně dáváme přednost nápojům horkým, které by se však měly  konzumovat teplé, ne vařící. Mezi vyhledávané chutě patří nakyslá, nahořklá a  trpká.      Potřeba vody při zimních onemocněních    Typickými onemocněními v zimním období jsou virózy, rýma, kašel, případně  horečnatá onemocnění. Všechny tyto zdravotní problémy vyžadují zvýšené množství  tekutin. Při rýmě, kašli, zvýšené teplotě a pocení dochází totiž k větší ztrátě  tekutin a organismus také potřebuje vyšší množství tekutin na vyplavení  odpadních látek.    Pokud tekutin nemáme potřebné množství, projeví se jejich nedostatek –  dehydratace, a to akutní, nebo chronická. Projevy mohou být různé a často si je  s nedostatkem tekutin ani nespojíme. Bývá to například bolest hlavy, suchá kůže  a sliznice rtů, sucho v ústech a suchý jazyk, zahuštěné sliny, křeče v rukách a  nohách, zapadlé oči, suché s málo nebo žádnými slzami, snížené pocení, zvýšená  tělesná teplota, zrychlený tep, únava nebo slabost, nevolnost a zvracení. ",
    "url": "/clanek11997.htm",
    "downloadedDate": "Tue Mar 10 13:36:51 CET 2020"
  },
  {
    "title": " 1 člověk ze 4 by se raději nechal přistihnout nahý, než aby byl bez připojení  k internetu ",
    "date": "30.8.2018",
    "author": "Václav Prchlík",
    "source": "",
    "perex": " Zvládnete být jeden den offline? ",
    "body": " Dostat se bez bloudění z místa A do místa B, objednat si jídlo nebo být v  kontaktu s přáteli. S tím vším nám pomáhá digitální svět, který se stal už tak  pevnou součástí naší reality, že nemít přístup k internetu pro nás může  představovat velký problém. Lidé se na internet spoléhají do té míry, že by se 23 % z nich raději nechalo přistihnout na veřejnosti bez oblečení než, aby byli  bez svého zařízení připojeného k internetu. To vyplývá z nového průzkumu  společnosti Kaspersky Lab. Mít své zařízení neustále při ruce a mít jistotu  kvalitního připojení k internetu kdekoliv a kdykoliv, je pro nás důležitější  než kdy jindy.  Jak moc se spoléháte ve svém běžném dni na připojení k internetu? Myslíte si,  že byste zvládli prožít celý den offline? Pokud je vaše odpověď \"ne\", nejste  jediní. Zůstat připojený je životně důležité a nezbytné pro mnoho uživatelů,  zejména při cestování. Více než pětina (22 %) respondentů z nedávného průzkumu  tvrdí, že připojení k internetu je pro ně stejně důležité jako jídlo, voda a  střecha nad hlavou.  Naše závislost na zařízeních připojených k internetu je v dnešní době tak  velká, že ztráta chytrého telefonu nebo tabletu nás může stresovat více než  mnoho jiných traumatických situací. Téměř všichni respondenti (90 %) uvedli, že  by pro ně bylo stresující, kdyby své zařízení ztratili, nebo by jim bylo  ukradeno, což je více než v případě, že by zmeškali vlak či letadlo (88 %),  stali se součástí drobné nehody (88 %), nebo by jim bylo špatně (80 %).  Lidé jsou dokonce připraveni se i ztrapnit a riskovat osobní újmu, jen aby  zůstali připojení k internetu. Například26 % respondentů se dívalo na obrazovku  svého telefonu při přecházení ulice a 21 % při chůzi v neznámém nebo  nebezpečném prostředí. 1 z 5 dotazovaných navíc uvedl, že se bez svého  připojeného zařízení cítí jako nahý. Tento výsledek se Kaspersky Lab rozhodla  dále ověřit ve svém nedávném experimentu. Nahý dobrovolník bez finančních  prostředků a chytrého telefonu měl za úkol najít své oblečení ve městě, které  neznal. ",
    "url": "/clanek11480.htm",
    "downloadedDate": "Tue Mar 10 13:36:54 CET 2020"
  },
  {
    "title": " Canisterapie: léčba psí láskou pomáhá dětem i unaveným dospělým ",
    "date": "11.11.2019",
    "author": "Mgr. Eliška Crkovská",
    "source": "Informatorium 3-8 ",
    "perex": " Rodiče, kteří doma nechtějí domácí mazlíčky, jsou možná sami proti sobě. ",
    "body": " Rodiče, kteří doma nechtějí domácí mazlíčky, jsou možná sami proti sobě.  Zvířata totiž dětem pomáhají v přirozeném motorickém i citovém vývoji, učí je  zodpovědnosti a zklidňují hyperaktivní neposedy. Jsou ideálním kamarádem dětí s  ADHD a stejně blahodárně působí také na psychiku dospělých.    „Psi svým majitelům poskytují silné citové vazby a nejenom dětem, ale i lidem  po úrazu či nemoci pomáhají aktivovat myšlení, paměť, komunikaci, učení se, ale  i chůzi a jemnou motoriku rukou a prstů,“ uvedla hlavní fyzioterapeutka  FYZIOkliniky Iva Bílková, jejíž společnicí bývá i v ordinacích fenka pudla s  canisterapeutickou certifikací „zdravotníka“. „Díky vyšší tělesné teplotě je  pro člověka dotek psů příjemně hřejivý a pravidelné pohyby psího těla, které  doprovází jeho dech, velmi uklidňují, povolují svalové napětí a napomáhají v  dýchání klienta. To se týká především dospělých po cévní mozkové mrtvici nebo  spastických či předčasně narozených dětí.“     Pozitivní vliv psů na děti i dospělé funguje hned na několika úrovních. První  je citová, kdy člověka naplňuje hlazení, mazlení a komunikace se psem. Druhá  rozumová, kdy se děti lépe soustředí na cílenou hru, třetí je pohybová a čtvrtá  relaxační. Není náhodou, že psa chová přes 28 procent českých domácností a mít  psího kamaráda je přání mnoha dětí.          „Hrou se psem si děti rozvíjí motorickou činnost i fantazii. Pes napomáhá  sbližování se s okolím a podporuje komunikativnost, zajišťuje pocit ochrany, je  důvěrník, kamarád a věrný společník. Při správném vedení umí pomoci se slovní  zásobou i logopedickými vadami. Když pejska naučíte sednout si na vyslovení  písmena R nebo štěkat na písmeno C a podobně, dítě tím motivujete správně  vyslovovat a procvičovat, aniž by to vnímalo jako nucený trénink,“ vyjmenovala  Iva Bílková.      Vhodné pro děti s ADHD    Chovat jakékoli zvíře, nejenom psa, je vhodné také pro hyperaktivní děti či  děti s ADHD, které bývají velmi roztěkané, nesoustředěné a schází jím odhad  síly a vzdálenosti. „Životem se zvířetem a péčí o něj se děti učí, jak se  chovat k živému tvoru a co znamená být za něj zodpovědný. Když hyperaktivnímu  dítěti pořídíte například pakobylku indickou nebo podobný hmyz, učí se klidným  pohybům, jemné motorice v rukách, musí být opatrné, aby kobylku nezmáčklo.  Pokud v ordinaci cvičím s ADHD dětmi, velmi mi přítomnost naší fenky pomáhá,  dítě mnohem lépe komunikuje a přistupuje na dohody. Cvičí fyzioterapeutické  cviky s výraznější motivací,“ poukázala Iva Bílková.      „Psi jsou výbornými pomocníky při práci s apatickými klienty, lidmi s  autismem nebo s handicapovanými. Přítomnost psa při terapii lze využít k  aktivizaci pacientů, kteří hůř navazují kontakt s lidmi. Dokáží totiž uspokojit  potřebu tělesného kontaktu a citových vazeb, čímž zlepšují psychickou pohodu  člověka a zvyšují jeho koncentraci a chuť spolupráce při rehabilitačních  cvičeních,“ popsala fyzioterapeutka. „Canisterapie působí léčebně nejenom na  duši člověka, ale i na jeho fyzický stav. Přispívá k obnovení hmatových vjemů a  uvolnění křečí. Nenahradí léčebnou část fyzioterapie, nemůže zastavit postup  demence, může ale podstatně zlepšit práci s pacientem a kvalitu jeho života,“  upřesnila Iva Bílková.    Ve světě se canisterapie rozvinula převážně v 50. letech 20. století, v Česku  se začala šířit až po roce 1990. Canisterapeutický tým tvoří psovod a pes,  kteří absolvovali canisterapeutické zkoušky a tím získali oprávnění pracovat  jako zdravotníci. Stejně jako služební nebo asistenční psi musí i  canisterapeutický pes projít výcvikem na absolutní poslušnost.    „Nejčastějšími canisterapeuty jsou labradoři nebo retrívři a možná někoho  překvapí, že i takzvaná ‚bojová‘ plemena jako pitbulové či stafordšírští  bulteriéři, kteří sice byli šlechtění na boj proti jiným psům, ale na člověka,  který je v chumlu chtěl rozdělit nebo ošetřit, nikdy nesměli. Pro canisterapii  nezáleží na plemeni ani na pohlaví, důležitá je povaha psa. Musí být pohodový a  kamarádský, jelikož bude v rámci terapie vystaven někdy nešetrnému hlazení,  objímání a mačkání. Stejně tak se při zkouškách testuje reakce pejska na  nenadálý hluk, například když upadne berle či igelitová taška s plechovkami  vedle psa na zem, neměl by utéct či zavrčet, ale v klidu to přejít, těch  rozličných zkoušek je celá řada,“ uvedla Iva Bílková, která s pudlicí Ňafinkou  navštěvuje mateřské školy, nemocnice i domovy seniorů. ",
    "url": "/clanek11948.htm",
    "downloadedDate": "Tue Mar 10 13:36:56 CET 2020"
  },
  {
    "title": " Rodičovství ze staré školy 2 ",
    "date": "24.5.2019",
    "author": "Klaaara",
    "source": "",
    "perex": " Tenkrát se o nás rodiče tak nebáli... ",
    "body": "   Harley, rodiče a já na motosedačce v roce 1962         Bob Sandberg https://www.shorpy.com/node/17351          Musel jsem vyzkoušet své nové BMX kolo. Maminka úplně dole. 80. léta.     treelavab https://www.instagram.com/p/z19iKTIXjl/        Moje maminka (4 roky) v ZOO ve Vietnamu     youngbarrister  https://old.reddit.com/r/OldSchoolCool/comments/60ridn/my_adorable_4_year_old_mother_at_a_zoo_in_ho_chi/       Máma mně nechala v 11 letech vyfotit s dospělým živým tygrem.     reesmeister  https://www.reddit.com/r/pics/comments/jhpar/just_a_photo_of_yours_truly_at_11_yrs_petting_a/       S rodiči na fesťáku v roce 1972     19blackdog72  https://old.reddit.com/r/OldSchoolCool/comments/7ti11s/california_marijuana_initiative_rally_1972_thats/  ",
    "url": "/clanek11776.htm",
    "downloadedDate": "Tue Mar 10 13:36:58 CET 2020"
  },
  {
    "title": " Maminka - výtvarnice tvoří společně se svým batoletem ",
    "date": "10.4.2019",
    "author": "Klááára",
    "source": "",
    "perex": " Ruth Oosterman je kanadská výtvarnice, která v současné době žije v Torontu. ",
    "body": " V roce 2015 poprvé představila svoji sérii obrazů po názvem “Collaborations  with my Toddler” - Spolupráce s mým batoletem. Obrazy vytvářela společně s  tehdy dvouletou dcerou Evou, později se přidal i mladší syn Theodor. Sama říká,  že: \"Tato spolupráce změnila můj život, posílila pouto mezi mnou a dětmi, od  dětí jsem se naučila vytvářet obrazy bez pochybností.\"          www.ruthoosterman.com https://www.ruthoosterman.com/      Svá díla Ruth uveřejňuje na svých stránkách www.ruthoosterman.com  https://www.ruthoosterman.com/, na Instagramu  https://www.instagram.com/ruth_oosterman/ a proces jejich vzniku zachycuje i  na svém kanálu naYoutube  https://www.youtube.com/channel/UCeFm1sLx7WbXf3KDLY4fnYw.              www.ruthoosterman.com https://www.ruthoosterman.com/ a Boredpanda.com                 www.ruthoosterman.com https://www.ruthoosterman.com/ a Boredpanda.com             www.ruthoosterman.com https://www.ruthoosterman.com/ a Boredpanda.com         ",
    "url": "/clanek11727.htm",
    "downloadedDate": "Tue Mar 10 13:37:00 CET 2020"
  },
  {
    "title": " Pět pozitivních pravidel, jak vychovávat naše děti v „digitálním světě\" ",
    "date": "8.11.2018",
    "author": "Yalda T. Uhls",
    "source": "Portál ",
    "perex": " Bez ohledu na věk vašich dětí doporučuji pět vodítek pro každého rodiče. ",
    "body": "        * Každý dospělý, který chce dětem pomoci orientovat se v digitálním světě, by  měl pečlivě zvážit svévlastní chování ve vztahu k médiím. Zamyslete se nad tím,  jak používáte média a co vás vaše děti vidí dělat. Neustále nás sledují a učí  se od nás.       * Vyhraďte si čas bez zařízení. Najděte dobu, kdy se celá rodina odpojí od  přístrojů a internetu. Může to být doba večeře, výlety nebo sportování – je to  na vás. Pro děti je důležité vidět, že všichni členové rodiny potřebují čas bez  monitorů, tak se pokuste tyto aktivity zařadit do rodinného programu. Je to  samozřejmě náročné, protože mnoho dospělých používá elektronická zařízení pro  svou práci, ale uděláte-li z odpojení se od přístrojů pravidlo, dáte tím  najevo, že trávení času s rodinou tváří v tvář je cennou součástí lidské  zkušenosti.       * Dívejte se na to pozitivně. Jestli nechcete, aby vás děti vyšachovaly,  snažte se nebýt neustále negativní, co se týče výběru médií ze strany vašich  dětí. Snažte se například uvést každý den tři pozitivní věci na téma jejich  mediálního chování. Třeba se vám pak budou více svěřovat.       * Žijte tam, kde žijí oni. Pokud sledujete mediální obsah společně, můžete  svým dětem pomoci, aby ho nekonzumovaly nekriticky. Podívejte se na hodnocení  pořadu, zda je vhodný pro daný věk; požádejte děti, aby si to zjistily samy;  pokud je necháte sledovat něco, o čem si nejste stoprocentně jistí, dívejte se  s nimi. Můžete požádat starší děti, aby si s vámi o sledovaném obsahu povídaly,  abyste zjistili, co si z něj odnesly, a pak zapracujte své hodnoty do jejich  způsobu zpracování informací. Jsou-li starší, připojte se k jejich sociálním  sítím.       * Vyhledávejte poučné momenty v reálném světě. Můžete využít informace ve  zprávách, abyste se podělilio pozitivní i negativní příběhy, které mohou být  pro dospívající zajímavé.Zapojte je do konverzace, nepřednášejte jim pouze o  tom, co udělaly špatně.            Převzato z knihy psycholožky Yaldy T. Uhls Mediální mámy a digitální tátové  https://obchod.portal.cz/vychova-a-rodicovstvi/medialni-mamy-a-digitalni-tatove/ , kterou vydal Portál.        ",
    "url": "/clanek11568.htm",
    "downloadedDate": "Tue Mar 10 13:37:03 CET 2020"
  },
  {
    "title": " Snapchat: děcka, žijte přítomností, ale opatrně! ",
    "date": "28.5.2018",
    "author": "Pavlína Doležalová",
    "source": "Linka bezpečí ",
    "perex": " Nikdy nevíte, ke komu se vaše osobní data dostanou. ",
    "body": " V dnešní době, kdy roste počet dětí čelících kyberšikaně a kyberstalkingu, je  potřeba zacházet s internetem zvláště obezřetně a pamatovat na to, že i  roztomilé webové aplikace nabízejí stejnou porci zábavy jako skrytých nebezpečí!      Snapchat    Snapchat, snapík nebo snap je webová aplikace, kterou poznáte podle ikonky  ducha na žlutém pozadí. Největší oblibě se těší v Americe, kde také vznikla  roku 2011 v rámci školního projektu na Stanfordské univerzitě. Původně se  nazývala Picaboo. Kromě klasického chatování umožňuje sdílet fotky nebo krátká  videa. Od jiných sociálních sítí se liší tím, že přijatá videa a fotky se  zobrazí příjemci jen na omezený čas, který nastaví sám odesílatel, většinou v  intervalu 1-10 sekund.Pak se takzvané „snapy“ smažou a údajně se nikam  neukládají ani je nelze dohledat, což je vnímáno jako hlavní přednost této  aplikace. V roce 2014 však Snapchat napadli hackeři a potvrdili, že iluze  ohledně dočasnosti snímků může být velmi nebezpečná. Snapy v podobě videí  nemají časovač, prostě se přehrají a pak se zavřou.              Snapchat stories    Podobně jako na Instagramu si na této sociální síti lze vytvořit svůj „příběh“  –Snapchat stories. Díky funkci My Story si můžete své příspěvky ukládat a  přehrávat je opakovaně, ale pouze v průběhu 24 hodin, pak obsah zmizí. Snapchat  je stejně jako Facebook určen pro děti starší 13 let. Málokdo však tuto věkovou  hranici dodržuje. Proto se tvůrci aplikace rozhodli vyvinout speciální formu i  pro mladší jedince – tzv. Snapkidz. Ta umožňuje vytváření a uložení fotografií,  nelze je však odesílat.    V poslední době klesá počet aktivních příznivců této aplikace, neboť jí  úspěšně válcuje již zmíněný Instagram. Nevýhodou je také fakt, že Snapchat  prostředí ani Snapchat nápověda nejsou v českém jazyce, existujíc pouze v  angličtině, což může pro mnoho lidí znamenat jistý nekomfort.    V rámci aplikace lze přidávat k fotografiím různé animace, samolepky a filtry  pro oživení obrázků. Díky tomu se mohou uživatelé proměnit v kočičku, měnit  hlas nebo zvracet duhu. Pokud se sami rozhodnete svou fotografii či video  zachovat, můžete si jí stáhnout. Po jejím odeslání to však již nelze udělat.      V čem je problém?    Aplikace je skvělá pro tzv. momentky, tedy pro rychlé aktuální zachycení dění.  Většina teenagerů však tuto sociální síť využívá především k posílání svých intimních fotografií(tento fenomén nazýváme sexting). Problém přichází ve  chvíli, kdy se např. partneři rozejdou nebo pohádají. Materiál se tak může stát  prostředkem vydírání.    Úskalím této aplikace je funkce screenshot, což v překladu znamená snímání  obrazovky. Váš obrázek si tedy může během několika sekundkdokoli vyfotit.  Snapchat o tom samozřejmě ví, a tak se to snaží ošetřit tím, že odesílateli  nahlásí, že příjemce si jeho příspěvek zdokumentoval (udělal si jeho kopii).  Lidé jsou ale kreativní a samozřejmě po netu kolují návody, jak vyfotit  obrazovku, aniž by to aplikace stihla zaznamenat. Například lze snímek  obrazovky vyfotit jiným telefonem, takže se odesílatel nemusí o ničem dozvědět.  Ten, kdo print screen udělá, obdrží notifikaci o tom, že je zakázané pořizovat  screenshoty. Je však jasné, že to lidem nezabrání je dělat.    Dalším limitem je fakt, že každý, kdo si tento program instaluje, musí  zaškrtnout souhlas s licenčními podmínkami. Snapchat tak o vás může sbírat  data. Jaká? To vlastně nikdo neví, neboť k tomu aplikace nedala bližší  upřesnění.      Co potom s tím?    Pocit bezpečí a osobní soukromí jsou vždy na prvním místě. Pokud vás někdo  obtěžuje, existují určité (byť omezené) možnosti, jak se bránit. Ve Snapchatu  si lze nastavit, kdo vás může kontaktovat, nebo si přidat váš kontakt mezi své.  Máte na výběr ze dvou možností – na Snapchatu je primárně nastaveno, že pouze  přátelé, které si přidáte, mohou sledovat vaši zeď a psát si s vámi. V  nastavení lze pak toto změnit na možnost, kdy vás mohou sledovat či kontaktovat  všichni.    Snapchat disponuje i funkcí zablokování kontaktu. Blokovaný uživatel vás tak  nebude moci vyhledat, kontaktovat či vidět vaše příběhy ani jiný zveřejněný  obsah. V případě obdržení nechtěných zpráv (např. se sexuálním obsahem či  výhružkami) lze uživatele nahlásit.    I ve chvíli, kdy se rozhodnete sdílet své fotky a videa jen s přáteli,  dodržujte zásady bezpečného užívání internetu – např.nesdílejte své intimní  fotky, nesdělujte o sobě příliš mnoho konkrétních informací apod. Nikdy nevíte,  ke komu se vaše osobní data dostanou. ",
    "url": "/clanek11381.htm",
    "downloadedDate": "Tue Mar 10 13:37:05 CET 2020"
  },
  {
    "title": " Nikdy nebylo tak jednoduché dostat se na vysokou školu ",
    "date": "12.12.2019",
    "author": "Jana Pácalová",
    "source": "",
    "perex": " Letos uspělo 84 % přihlášených. ",
    "body": " Dostat se na vysokou školu je v Česku stále jednodušší. Z více než 90 tisíc  \"živých přihlášených\" letos uspělo rekordních 84 procent, kdežto například v  roce 2012 to bylo 75 procent, a v roce 2002 dokonce jen 62 procent  přihlášených. Vyplývá to z analýzy společnosti Tutor zabývající se přípravou na  přijímací zkoušky, která vycházela z čísel zveřejněných v těchto dnech MŠMT a  jednotlivými univerzitami. Vůbec nejtěžší letos bylo uspět u přijímaček na  umělecké vysoké školy, dále na Ostravskou univerzitu a na Univerzitu Karlovu. Z  jednotlivých oborů pak nejmenší šance na přijetí panovala na lékařských  fakultách, kde slavil zhruba jen každý čtvrtý přihlášený. Naopak řada  soukromých vysokých škol přijala úplně všechny uchazeče.  \"Postupně vznikla řada nových vysokých škol, fakult a oborů, zároveň rok od  roku klesá počet maturantů. Proto se tak zvýšila šance dostat se na vysokou  školu. Zdá se to jako dobrá zpráva, musíme ovšem zvážit, kde leží hranice  devalvace vysokoškolského vzdělání jako takového,\" komentuje výsledky analýzy  akademická ředitelka společnosti Tutor Jana Pácalová.  \"Praktické dopady zmíněných čísel vidíme i v našich kurzech. Zájem o  pomaturitní jazykové studium logicky stagnuje, protože se na něj hlásí většinou  ti, kteří se nedostali na žádnou vysokou školu. Zato je hodně zájemců o  přípravné kurzy k přijímačkám na lékařské fakulty, kam je pořád ještě velmi  těžké se dostat,\" dodává Pácalová.   Někteří přihlášení uspěli u více příjímacích zkoušek. Každý uchazeč byl totiž  přijat průměrně na 1,4 vysoké školy. Více než pět procent studentů se pak na  podzim zapsalo na více než jednu vysokou školu.  V rámci Univerzity Karlovy bylo letos vedle zmíněných lékařských fakult  nejtěžší dostat se na práva (uspělo 27 procent přihlášených) a FTVS (31  procent). Někoho může překvapit, že u některých jiných univerzit figurovaly na  prvních místech tohoto žebříčku pedagogické fakulty. Například na Jihočeské  univerzitě (60 procent přijatých na PedF, 73 procent na celou univerzitu). Nebo  v Hradci Králové (53 procent PedF, 67 procent celá univerzita).  Analýza se rovněž zabývala tím, kolik procent přijatých na danou školu se na  ni nakonec také zapsalo. Tento faktor může ukazovat preference při výběru  univerzit a prestižnost jednotlivých škol. Nejlépe si vedla Vysoká škola  ekonomická v Praze (94 procent). Univerzita Karlova (91 procent) v tomto ohledu  porazila svou tradiční rivalku Masarykovu univerzitu (74 %). To potvrzuje i  další statistika: na UK i na MU zároveň se letos dostalo 782 přihlášených. Z  nich se ve finále zapsalo pouze na UK 500 studentů a pouze na MU 167 studentů.    Další detaily viz grafy a tabulky níže.                            ",
    "url": "/clanek11983.htm",
    "downloadedDate": "Tue Mar 10 13:37:08 CET 2020"
  },
  {
    "title": " Hokejistky ",
    "date": "5.11.2019",
    "author": "Janeska",
    "source": "",
    "perex": " Nejroztomilejší video - jak malá hráčka pomohla na ledě své soupeřce. ",
    "body": " V Kanadě, kolébce ledního hokeje, tento sport hraje kdekdo. Hráči jsou  rozděleni podle věku do několika kategorií a té úplně nejmladší se říká Tyke  Hockey - něco jako \"hokej pro prťata\".    Hokej je tvrdý sport, kde o souboje není nouze. Lecos zajímavého (a  roztomilého) se ale přihodí právě i v té nejmladší kategorii.    Amara (4 roky) je nejmenší hráčkou v hokejovém týmu Gore Bay Tyke. Je  zapálenou hokejistkou s číslem 12 a na některých stadiónech nemůže utkání ani  sledovat, protože nevidí přes mantinely. Na ledě občas spadne a ostatní jí pak  musí pomoci znovu se postavit na na nohy.  Rodiče si dlouho mysleli, že Amara je nejmenší hráčkou v celé v lize, dokud  při utkání nepotkali Arabellu, tříletou holčičky z Manitowaningu, která nosí na  dresu shodou okolností také číslo 12.    A právě při vzájemném utkání obou týmů došlo k mimořádné události: za to, že  pomohla soupeřce Arabelle, byla na konci Amara vyhlášena hráčkou utkání. Skvělá  práce trenérů, kteří do hráčů zasévají takové hodnoty fairplay!       ",
    "url": "/clanek11940.htm",
    "downloadedDate": "Tue Mar 10 13:37:10 CET 2020"
  },
  {
    "title": " Těhotenství – nejkrásnější období v životě ženy? ",
    "date": "23.4.2018",
    "author": "Hana Nečina Vaníčková",
    "source": "Linka bezpečí ",
    "perex": " Když žena zažívá v těhotenství stres. ",
    "body": " Těhotenství je krásné období. V ženském těle vzniká nový život. Budoucí rodiče  se připravují na miminko, těší se a radují. Žena se postupně zakulacuje a hladí  si čím dál tím větší bříško. Užívá si laskavou péči svých blízkých a žije ve  své bezpečné bublině, reálné problémy venkovního světa k ní vlastně ani moc  nedoléhají…    Ano, může to tak být, a pokud to tak můžete zažít, je to skvělé a moc vám k  takovému těhotenství gratuluji. Je to optimální odrazový můstek ke zdravému  miminku a dobrá příprava na to stát se mámou.    Velmi často ale žena i celá její rodina prochází během těhotenství přerodem,  který nemusí být právě příjemný. Všichni se chystají na příchod nového člena  rodiny. Je třeba vše dořešit, vyčistit, vymést všechny pavučiny, připravit,  udělat místo… Nejen v domácnosti. Ale taky v myslích všech zúčastněných a v  jejich životech.    Nezřídka rodina řeší náhlou změnu práce, nemoc člena rodiny, stěhování,  rekonstrukci…Dosaďte si sami z vlastní zkušenosti, co vás v období čekání na  miminko potkalo. V každém případě takové okolnosti znamenají pro ženu zvýšený  stres. Přitom samo těhotenství na ni klade zvýšené nároky.              Když žena zažívá v těhotenství stres    U těhotných žen se často psychické stavy promítají do tělesných potíží. Někdy  se v počátcích těhotenství znásobí nevolnosti, když žena nemá možnost kvalitně  odpočívat a spát, jak si tělo říká. Přepracované ženy, které na sebe  zapomínají, se mohou potýkat s tvrdnutím a bolestí břicha. Někdy se přidávají  během noci křeče v lýtkách. Když toho mají ženy hodně na svých bedrech, tak je  mohou bolet záda… Od lékaře poté často dostanou doporučení v podobě klidu na  lůžku.    Zvýšenou zátěž umíme zvládnout, tělo je na ni připravené a umí si s ní  poradit. Pokud však trvá moc dlouho, nebo je moc velká, může to být už zdraví  ohrožující situace.    V takových chvílích je nezbytné postarat se o svoje psychické zdraví a není  žádná ostuda vyhledat i odbornou pomoc, pokud si to situace žádá. Pokud je  budoucí mámě ta představa blízká, může s miminkem promluvit o tom, že teď řeší  nějaké starosti, které se ale netýkají jeho vztahu s ní a ujistit ho, že je  milované a chtěné.    Je dobré navštívit odborníka na lidskou duši, když      * ženu svírá silný strach z těhotenství, z porodu, o miminko, z mateřské  role, z toho, co ji čeká  * se přihodí těžká událost, která se hůře zvládá i mimo těhotenství (nemoc,  úmrtí, nehoda, úraz, vztahové potíže typu rozvod, nevěra, konfliktní vztahy  atd.)  * žena cítí, že je toho na ni prostě moc, ať už je příčina jakákoliv              Nebylo to klidné a veselé těhotenství. Co můžu dělat nyní?    Někdy se ženy ptají na to, jak se vyrovnat s tím, že prožily těhotenství plné  stresu a nepohody. Mívají výčitky, že ublížily svému dítěti, pro které nebyly  schopné vytvořit optimální podmínky pro vývoj.    První, co je třeba udělat, je umožnit ženě, aby o tom, co ji tíží, mohla  otevřeně promluvit. Pustit všechny výčitky, obavy, bolest. Je to dobrá cesta k  přijmutí faktu, že prostě nežijeme ideální život, ale ten náš – reálný se všemi  nedokonalostmi a překážkami. Děláme to nejlepší, co v danou chvíli dokážeme.  Pocity viny nám nepomáhají být lepšími rodiči.    V druhé řadě je dobré držet se pravidla investovat do sebe, soustředit se na  své potřeby s laskavostí a péčí. Odrazí se to na našem vztahu k sobě a z toho  děti profitují nejvíc. Spokojená žena – máma je dobrým zdrojem pro své dítě.    Na řešení porodních traumat a dalších potíží týkajících se těhotenství a  raného mateřství se zaměřuje již celá řada psychoterapeutů, kteří dokáží vyjít  vstříc i rodičům s malými dětmi. Pokud nestačí povídání s blízkými a cítíte, že  vám něco brání v lepším fungování, neváhejte a vyhledejte podporu. Stojí to za  to. ",
    "url": "/clanek11347.htm",
    "downloadedDate": "Tue Mar 10 13:37:12 CET 2020"
  },
  {
    "title": " Kámoška přece řekla, že když je mi pod patnáct, tak nemohu otěhotnět! ",
    "date": "16.7.2018",
    "author": "Petr Porubský",
    "source": "Linka bezpečí ",
    "perex": " Proč vůbec Linka bezpečí věnuje tolik energie a pozornosti tématům týkajících  se sexu? ",
    "body": " O prázdninách se nám na Lince bezpečí pravidelně zvyšuje počet hovorů, které  se týkají sexuálního vyzrávání. Více volného času a prázdninové lásky sebou  samozřejmě přinášejí zvědavost, otázky, ale i problémy. Věděli jste například,  že o prázdninách vedeme každý den až dva hovory na téma těhotenství?    Proč vůbec Linka bezpečí věnuje tolik energie a pozornosti tématům týkajících  se sexu? Není to příliš brzy odpovídat dotazům devítiletých dětí na to, co je  to kondom? A dá se to vůbec vysvětlit po telefonu?    V hovorech na Lince bezpečí sledujeme také to, s kým dítě svůj problém  probíralo. U sexuálních témat jsou tím nejčastějším rádcem kamarádi. Více než  třetina dětí pak o svých problémech neřeklo nikomu. Rodiče zůstali až na  čtvrtém místě po partnerech s pouhými 7 procenty.          Tady jsou důvody, proč chce Linka bezpečí přistupovat k dotazům o sexu  zodpovědně, podávat jasné informace a vyvracet mýty.      Sexuální výchova dnes probíhá za pomoci internetu a kamarádů    Problémem ale je, že informace, které dítě na internetu a od kamarádů získá,  nejsou vždy přesné a občas jsou přímo zavádějící. Pokud pak v hovorech od dětí  slýcháte, že „kamarádka přece říkala, že když je holce pod patnáct, tak nemůže  otěhotnět “ ,a že „kámoš tvrdil, že když holka bere prášky, tak nemůžu nic  chytnout“, musíte uvádět informace na pravou míru. Pamatujete si na nějaký  mýtus o sexu, který vás pronásledoval v dětství? Jsem si jistý, že si na nějaký  vzpomenete.      Linka je bezpečné místo, kde se dá o sexu bavit otevřeně    Dle našich zkušeností 35% dětí o svých problémech v oblasti sexuálního  vyzrávání nikomu neřeklo. Pro děti je bezpečné a jednoduché mluvit s někým,  koho nevidí a koho neznají. Je přirozené, že hovory o sexu často doprovází  ostýchavý smích a pomlky.      Dítě je připraveno na odpověď, pokud je schopno položit otázku    A v tomto případě raději odpovíme my, než by si mělo hledat informace na  internetu nebo u kamarádů.      Zeptat se na sex je testem, co všechno na Lince bezpečí ustojíme    Hodně hovorů o sexu plní roli testu. Dítě chce zjistit, o čem všem se dá na  Lince bezpečí mluvit a jak na takovéto otázky odpovíme. Budeme ho moralizovat,  plísnit, vymlouvat se? Pokud dítěti podáme jasnou odpověď a navíc ho oceníme,  že si hledá informace u nás, je to nejlepší cesta, jak dát najevo, že otázky  dětí bereme vážně, a že žádné téma na Lince není tabu. Tím zvýšíme  pravděpodobnost, že se na nás dítě obrátí v budoucnu, když to bude potřebovat.      Přesné informace a prostor pro sdílení jako prevence    Hlavní zásady primární prevence jsou zájem, prostor, informování a edukace. V  oblasti sexu se zaměřujeme na prevenci nechtěného těhotenství, pohlavně  přenosných nemocí a samozřejmě také na prevenci sexuálního zneužívání. V  hovorech o sexuální orientaci nebo identitě upřednostňujeme prevenci sebevražd  a sebepoškozování. ",
    "url": "/clanek11431.htm",
    "downloadedDate": "Tue Mar 10 13:37:14 CET 2020"
  },
  {
    "title": " Babička ve vězení ",
    "date": "27.6.2019",
    "author": "Janeska",
    "source": "",
    "perex": " 93 letá Jose Birdová měla hodně neobvyklé přání. ",
    "body": " 93 letá Jose Birdová se jednoho dne rodině a přátelům svěřila, že jediné přání  jejího života se jí zatím nepodařilo vyplnit: být uvězněna ve vězení. Její  vnučka Pam se jí rozhodla její přání vyplnit, protože babička byla dobrá žena,  která celý život žila pro ostatní.  Domluvila se tedy s Městskou policií v Manchesteru, které seniorce její přání  vylpnila.                  A big thank you to @gmpolice https://twitter.com/gmpolice?ref_src\u003dtwsrc%5Etfw  for \"arresting\" my Gran Josie today. She is 93 years old and her health is  failing, and she wanted to be arrested for something before it\u0027s too late. She  has a heart of gold and thoroughly enjoyed it today. Thank you for granting her  wishes.pic.twitter.com/hi1qkJESwv https://t.co/hi1qkJESwv — Pam Smith (@sterlingsop) June 22, 2019  https://twitter.com/sterlingsop/status/1142550835345448967?ref_src\u003dtwsrc%5Etfw    ",
    "url": "/clanek11812.htm",
    "downloadedDate": "Tue Mar 10 13:37:17 CET 2020"
  },
  {
    "title": " Nebojte se tančit, tátové! ",
    "date": "11.12.2018",
    "author": "Janeska",
    "source": "",
    "perex": " Roztomilé video ukazuje krásu otcovství ve vánočních kulisách. ",
    "body": " Snímek sleduje otce, který rád před vyrůstajícím synem tančí na píseň \"Come  and Get Your Love\" - zprvu neohrabaně, chvílemi až trapně. Dojemným happyendem  se pak kruh života uzavírá. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads Video, které je reklamním spotem francouzské telekomunikační společnosti  Bouygues Telecom, tatínkům sděluje - nebojte se tančit!       ",
    "url": "/clanek11605.htm",
    "downloadedDate": "Tue Mar 10 13:37:21 CET 2020"
  },
  {
    "title": " WHO: Každý rok se předčasně narodí 30 mil. dětí ",
    "date": "22.1.2019",
    "author": "Eva Henzlerová, Statistika a my",
    "source": "",
    "perex": " 68 % případů novorozeneckých úmrtí by bylo možné zabránit, kdyby se dětem hned  po narození dostalo přímého kontaktu kůže s kůží matky. ",
    "body": " Podle odhadů Světové zdravotnické organizace (WHO) se ročně rodí 30 mil. dětí  předčasně, resp. s nízkou porodní hmotností. Oba tyto faktory ohrožují jejich  život.  WHO se dále domnívá, že 68 % případů novorozeneckých úmrtí by bylo možné  zabránit, kdyby se dětem hned po narození dostalo přímého kontaktu kůže s kůží  matky, tzv.bondingu.   Pozitivní vliv má také, když je novorozenec krmen výhradně mateřským mlékem.  Nelze opomenout ani to, co již není celosvětově běžně dostupné, a to kvalitní  lékařskou péči a vliv medikamentů. Kdyby vlády všech zemí investovaly do  novorozenecké péče, a to 20 centů denně na jednoho obyvatele, pak by bylo možné  do roku 2030 odvrátit až dvě třetiny novorozeneckých úmrtí. VíceZDE  https://www.who.int/maternal_child_adolescent/multimedia/infographics/en/index2.html .       ",
    "url": "/clanek11648.htm",
    "downloadedDate": "Tue Mar 10 13:37:23 CET 2020"
  },
  {
    "title": " Někteří lidé se s věkem fakt nezmění... ",
    "date": "16.11.2018",
    "author": "Janeska",
    "source": "",
    "perex": " Prohlížení starých rodinných fotek pobaví vždycky, občas totiž není na škodu  zavzpomínat na časy minulé. ",
    "body": "   1. Po 16 letech     weezabeeb  https://www.reddit.com/r/pics/comments/443r31/we_had_to_put_my_dog_of_16_years_down_yesterday/       2. Synovi na 1. obrázku byly 3 měsíce, když jeho otec zemřel při dopravní  nehodě. Na druhém obrázku chová po letech svého malého syna.     chelsea-vong  https://www.reddit.com/r/pics/comments/7ls02h/my_husband_was_3_months_old_when_his_father_was/       3. Je nám o 15 let více     forthethirdtimetoday https://imgur.com/gallery/iFPPw#WMynLP9        4. O 35 let později...     OoklaIsMyHomeboy  https://www.reddit.com/r/pics/comments/70npd8/35_years_later/        5. Dvojčata mají narozeniny     lanetwinsgary https://www.instagram.com/p/BflVuH7AUXt/        6. Některé věci se nikdy nezmění     ZDROJ https://twitter.com/dawsonalliah/status/987845037013823493        7. Po 20 letech zase spolu ve vaně     stenchi  https://www.reddit.com/r/PastAndPresentPics/comments/25ay27/brothers_in_a_bathtub_20_years_apart/       8. Spící miminko je roztomilé vždycky     NateTrib  https://www.reddit.com/r/PastAndPresentPics/comments/zodk8/sleeping_beauty/     ",
    "url": "/clanek11575.htm",
    "downloadedDate": "Tue Mar 10 13:37:25 CET 2020"
  },
  {
    "title": " Umíte si správně vybrat elektrický zubní kartáček? ",
    "date": "11.10.2018",
    "author": "Komerční sdělení",
    "source": "",
    "perex": " Zdravé zuby jsou čisté zuby. ",
    "body": " Vybavit se kvalitním kartáčkem na zuby, který umí dokonale odstranit veškeré  nečistoty z našich zubů, je naprostým základem, nechceme-li se stát  pravidelnými návštěvníky zubních ordinací. Tedy jinak, než jako pacienti na  preventivních prohlídkách.  Elektrické zubní kartáčky nejsou jen řešením pro ty, komu se lení dvakrát  denně čistit zuby. Odborníci dnes pro kvalitní vyčištění zubů jednoznačně  doporučují elektrické kartáčky, a to oscilačně-rotačně-pulzační.Zuby totiž  čistí mnohem pečlivěji a odstraní až o 100 % více zubního plaku ve srovnání s  manuálním kartáčkem. Volba mezi manuálním a elektrickým kartáčkem je tedy jasná  - vítězí kartáček elektrický.    TIP: Elektrický zubní kartáček recenze  https://www.oralb.cz/cs-cz/ustni-a-zubni-hygiena/technologie-oral-b/jak-si-vybrat-nejlepsi-oral-b-elektricky-zubni-kartacek    Tím náš problém s výběrem správného kartáčku ale ještě nekončí, protože vedle  oscilačně-rotačně-pulzačních kartáčků existují i sonické. Víte, jaký je mezi  nimi rozdíl?  Sonický nebo oscilačně-rotačně-pulzační? Který zubní kartáček je pro nás ten  pravý?   Sonický kartáček, někdy také nazývaný vibrační, funguje na principu vibrací.  Tomu je také uzpůsobený i tvar hlavy kartáčku, který je podlouhlý. Vibrace  rozkmitají štětiny kartáčku, čímž dochází k čištění chrupu podobně, jako je  tomu u manuálního kartáčku. I zde totiž štětiny \"stírají\" zubní plak a další  nečistoty.  Oscilačně-rotačně-pulzační kartáček  https://www.oralb.cz/cs-cz/ustni-a-zubni-hygiena/elektricke-kartacky-na-zuby/elektricky-zubni-kartacek-ano-ci-ne  s kulatou hlavou funguje na principu pulzací, které rozruší vrstvu plaku a  oscilačně-rotační pohyby poté plak z povrchu zubu odstraní.  Výzkumy ukazují, že elektrické zubní kartáčky s oscilačně-rotačně-pulzační  technologií důsledně odstraňují zubní plak a zmírňují zánět dásní účinněji než  manuální zubní kartáčky, a to v krátkodobém i dlouhodobém horizontu.          Důležitý je rovněž výběr vhodné značky. Obecně nejlépe hodnocenými kartáčky  bývají právě oscilačně-rotačně-pulzační kartáčky Oral-B. Značka Oral-B své  kartáčky neustále vyvíjí, neusnula ve 20. století a do toho 21. přináší skvělé  nápady. Značka Oral-B aktuálně uvedla na trh nejnovější elektrický kartáček  řady Genius, a sice Oral-B GENIUS 10000 Orchid Purple s technologií Gum Guard,  která poskytuje vynikající péči nejen o zuby, ale také o naše dásně.  Technologie Gum Guard s mobilní aplikací Oral-B pro chytré telefony nám  poskytuje zpětnou vazbu v reálném čase a pomůže nám vyhnout se přílišnému tlaku  na zuby při jejich čištění. Technologie Gum Guard nabízí následující funkce:         * Inteligentní analýza čištění zubů umožňující odhalit problémy s dásněmi,  které bychom jinak nepocítili nebo jim nevěnovali pozornost. Tato funkce v  reálném čase vyhodnocuje, zda si zuby čistíme přirozeným způsobem, a ukazuje  nám místa, na která při čištění vyvíjíme příliš velký tlak.       * Detekce polohy a snímání tlaku, tedy nástroj, který nám pomáhá chránit své  dásně před příliš agresivním čištěním. Umožňuje sledovat polohu kartáčku a  ukazuje nám jak si vyčistit všechny části úst rovnoměrně.       * Funkce sledování krvácení dásní, která zároveň posiluje naše správné návyky  při čištění zubů a péči o dásně. Pokud problém přetrvává, Gum Guard nám  doporučí i návštěvu zubního lékaře.         ",
    "url": "/clanek11532.htm",
    "downloadedDate": "Tue Mar 10 13:37:25 CET 2020"
  },
  {
    "title": " Bude to kluk nebo holka? Přesná muška napoví. ",
    "date": "20.4.2018",
    "author": "Klááára",
    "source": "",
    "perex": " Jedno z nejvtipnějších odhalení pohlaví budoucího dítěte připravila sestra  nastávající maminky. ",
    "body": " Jedno z nejvtipnějších odhalení pohlaví budoucího dítěte připravila sestra  nastávající maminky. Určitě chtěla udělat něco, co bude opravdu kreativní, co  tu ještě nebylo a pak si vzpomněla na velký koníček svého švagra - totiž lov.    Pravidla byla jednoduchá - nafouknuté balónky a v jednom z nich modrý nebo  růžový prášek. Nastávající rodiče střídavě šipkami z pušek střílí na balónky  ... Dobrý nápad končí rozuzlením, které nikdo nečekal...         ",
    "url": "/clanek11346.htm",
    "downloadedDate": "Tue Mar 10 13:37:29 CET 2020"
  },
  {
    "title": " Kamarád mě (ne)má rád… aneb Dětská školková kamarádství ",
    "date": "2.9.2019",
    "author": "Rodná Kateřina ",
    "source": "Informatorium 3-8 ",
    "perex": " „Hlavně, aby měl kamarády!“ Tak nějak zní jedno z mnoha přání rodičů, kteří  vedou dítě poprvé do školky. ",
    "body": " „Hlavně, aby měl kamarády!“ Tak nějak zní jedno z mnoha přání rodičů, kteří  vedou dítě poprvé do školky. Hned vedle přání, aby si potomek rozuměl s paní  učitelkou a aby se mu ve školce nestýskalo po domově, patří k těm  nejvýraznějším obavám většiny maminek (i tatínků) právě strach z toho, že dítě  bude ve školce osamělé a vyčleněné.      Obzvlášť děti, která rodiče na první zkušenosti přes prázdniny připravovali  povídáním o tom, jak si budou ve školce hrát s ostatními a jaké tam budou mít  prima kamarády, přicházívají s radostným očekáváním. Kéž by se všem jejich  představy splnily! Bude záležet na mnohém, na složení třídy, na tom, zda se  děti znají odjinud, a samozřejmě také na přístupu paní učitelky, jak se budou  vztahy ve třídě vyvíjet. Ale ani děti, které už školku nějaký ten čas  navštěvují a které měly v předchozím školním roce své oblíbené kamarády, nemusí  mít jistotu, že vše bude při starém. Oblíbení kamarádi odešli do školy, ten,  kdo dostal odklad, zůstává ve třídě s dětmi, které nezná a které mají mezi  sebou vztahy od loňského roku.      Jinde je oblíbená, tak co se stalo?    Jak snadno nebo obtížně si bude ve školce dítko hledat kamarády, leccos  napovídají i jeho dosavadní úspěchy v navazování vztahů. Kdo má doma sociálně  zdatného extraverta, který bez problémů naváže vztahy prakticky s kýmkoliv,  paní prodavačkou v Penny počínaje a neznámým batoletem v hracím koutku  restaurace konče, bude asi klidný. Přesto i takové dítě někdy nenajde ve školce  toho pravého parťáka a k překvapení všech okolo ho stojí velké úsilí, aby se do  školkového kolektivu zařadilo. Menší potíže mívají děti, které mají doma jen o  trochu staršího nebo mladšího sourozence, ale není to pravidlo, které by  platilo pro všechny.    Mirek je živý a bezproblémový čtyřletý klučina, který podle slov rodičů nemá  vůbec žádné obtíže najít si kamarády ke hře třeba na hřišti. Na školku se  docela těšil, nikoho by nenapadlo, že bude mít problém se skamarádit. Jenže už  po prvním týdnu situace vypadá jinak. Do třídy s ním chodí tři chlapci jeho  věku, kteří se ale znají už od loňského roku. Mezi sebe ho vzít nechtějí.  Holčičky, které jsou ve školce nové stejně jako on, si hrají jen spolu, a  ostatní děti jsou mladší a „neberou“ ho. Mirek je z toho smutný. Zkouší všechno  možné, ale poprvé v životě je opravdu osamělý. Tady nezbude než si promluvit s  paní učitelkou a poprosit ji o pomoc.            Stačilo jen onemocnět    I děti, které už ve školce kamaráda nebo kamarády mají, můžou projít fází, kdy  o svou pozici náhle a pro ně nepochopitelně přijdou. Dětská kamarádství často  nemívají příliš pevný základ a nevydrží dlouho. Stačí třeba jen delší nemoc,  anebo dokonce to, že dítě chybí na výletě nebo nejede na školku v přírodě, a  jeho „kámoš“ už si najde někoho dalšího. A to bolí.      Pětiletý Kája do školky chodil rád. Měl tam svého nejlepšího kamaráda Péťu, se  kterým si výborně rozuměl. Hned v září si „sedli“ a zdálo se, že si rodiče  mohou oddechnout. Jenže potom Kája onemocněl a než se mohl vrátit do školky,  uplynuly skoro tři týdny. Péťa si mezitím našel cestu k jiným klukům a o hraní  s Kájou tak jako dřív už nestojí. Prý už s ním nekamarádí…    Dětem čas utíká jinak než nám dospělým, takže je docela pochopitelné, že se  mnohé změní. Není třeba hned propadat panice. Pravděpodobně bude stačit pár dní  na to, aby se Kája znovu rozkoukal a našel někoho, s kým si bude hrát. Kdyby  ne, můžou rodiče zkusit některý z oblíbených „triků“ – pozvat někoho ze třídy  domů, domluvit se s dalšími rodiči a něco společně podniknout, anebo se poptat  u paní učitelky, jak vnímá situaci ona.      Kamarádství v dětství jsou vrtkavá    Dětská kamarádství jsou vrtkavá a přelétavá. Jen z málokterého vzejdou  přátelství na celý život, obzvlášť když děti nezůstanou v kontaktu po vstupu na  základní školu. Pro děti školkového věku znamená pojem „kamarád“ něco trochu  jiného než pro dospělé. Všichni, kdo si se mnou hrají, jsou kamarádi. Děti  testují hranice, ze dne na den jsou „nejlepší kamarádi nadosmrti“, ale stejně  tak rychle oznámí kamarádovi, že už si s ním nechtějí hrát. A o den později  může být zase všechno jinak.    Už nejmenší děti v batolecím věku projevují zájem o jiné děti. Sledují je, i  když často zdánlivě jen proto, aby batolícímu se kolegovi na pískovišti vzaly  autíčko. Snaží se různými způsoby upoutat pozornost druhého dítěte, i když to  je občas dost neohrabaný pokus. Už z kočárku leckteré dítě hlásí, že vidí  „mimi“. O kamarádství nebo dokonce o přátelství se ale hovořit nedá. Zatím jsou  důležitými lidmi ti nejbližší, máma, táta, bráška nebo sestřička. Děti sice  zajímá, co dělají ostatní, ale po společné hře vůbec netouží. Mnohem spíš si  hrají vedle sebe a po očku po sobě pokukují. Kamarádský vztah mezi potomky v  dospělém slova smyslu je tedy spíš přáním maminek, které se s dětmi pravidelně  potkávají.      Společné zájmy    Paralelní hra, tedy hra vedle sebe, ne spolu, přetrvává i v době, kdy většina  dětí vstupuje do školky. Postupně se z ní začne vytvářet hra společná, s  pravidly, která si děti nastavují obvykle samy. Děti už si ke hře volí někoho,  kdo jim je něčím blízký (má atraktivní hračku, kterou si přinesl z domova, dívá  se na stejný dětský pořad a dovede vtipně imitovat hlavní postavy…). Někdy je  vyvolený kamarád pro dítě přitažlivý z důvodů, které nejsou rodičům na první  pohled jasné. (Tak jako když se ke zděšení rodičů pěstěná dcerka dvou advokátů  začne kamarádit se zanedbanou holčičkou, jejíž maminka má kromě jiného také  problém s alkoholem, a trvá na tom, že ji chce – i s maminkou – zvát na  návštěvy.) Děti často spojuje společný zájem, vytvoří se třeba skupinka dětí,  které baví stavět z lega, hrát si s panenkami anebo budovat autodráhy. Takové  kamarádství vydrží obvykle tak dlouho, dokud společný zájem trvá. Jakmile  někoho stavění přestane bavit a pokud se mu nepodaří přesvědčit ostatní, že  třeba ježdění na koloběžkách je lepší zábava, kamarádství končí.      Test sociálních dovedností    Zorientovat se ve skupině a najít si kamarády je svým způsobem prvním testem  sociálních dovedností. Teď se ukáže, jak si umí dcera nebo syn poradit „ve  světě“. Někdy vede takové snaha až ke komickým důsledkům, jako u pětiletého  Adámka, který nastoupil do třídy dětí rozdílného věku. Hned po prvním dni začal  šišlat. Na zděšenou otázku, proč to dělá, měl pohotovou odpověď: „Děti ve  školce šišlají, tak aby mi rozuměly.“ Logické, že? Je to prostě příležitost  ověřit si, jestli to, co nám funguje doma, bude fungovat i jinde, a potrénovat  schopnost vidět svět očima ostatních. Někdy se děti musí učit úplně jiným  způsobům, jak zacházet s ostatními. Už nejspíš nepomůže dupání nožkou a pokusit  se prosadit násilím nebude paní učitelka rozhodně považovat za roztomilé  chování. Možná bude zapotřebí naučit se dělit o hračky, vyjednávat a přemýšlet  o tom, co chtějí ti druzí.      Někdo se drží radši stranou     Rodiče i pedagogové mívají často tendenci v dobré víře zasahovat i tam, kde  není třeba. Mají-li pocit, že se dítě drží stranou a nezapojuje se do hry s  ostatními, mohou mít obavy, že je buď něco v nepořádku s ním, možná že nemá  dost sociálních dovedností, anebo že se trápí, protože ho ostatní nechtějí  přijmout mezi sebe. Ale stejně jako my dospělí nemáme stejně velkou potřebu být  stále mezi lidmi a družit se, liší se od sebe i děti. Pokud se zdá, že dítě si  docela spokojeně hraje samo, ne proto, že by ho někdo odstrkoval, ale proto, že  je prostě tak nastavené, nemá smysl se ho snažit přitáhnout ke hře s ostatními  za každou cenu. Mnoho dětí stráví školkový věk tím, že si „dělá své věci“ a  docela si vystačí. Velmi často si posléze najde jednoho nejbližšího kamaráda  podobného ražení a je úplně spokojené. I mezi dětmi jsou introverti a děti  hypersenzitivní…      Jde o postavení mezi ostatními    Přestože bychom neměli přátelství malých dětí posuzovat optikou dospělých,  neměli bychom jejich význam rozhodně ani podceňovat. Mít kamaráda znamená mít  spojence, a to se počítá mezi dětmi stejně jako mezi dospělými. Kamarád se mě  zastane, když mi někdo bude chtít ubližovat. Kdo má kamarády, má v dětské  skupině určité postavení. Dítě s mnoha kamarády je hvězda. Dítě bez kamarádů je  obvykle outsider, anebo to mívá prostě těžší.    Pozoruhodné je, že už ve školce se mezi děti objevují způsoby chování, které  můžeme vysledovat až do dospělého věku. A nemusí to být jen pozitivní. Nejedna  paní učitelka ve školce dobře ví, že i mezi malými dětmi se vyskytnou takové,  které důsledně řeší potíže násilím, anebo jiné, které se snaží se svým okolím  manipulovat. A to se promítá i do způsobu, jakým se děti přibližují k ostatním  a jakým si hledají kamarády. Stejně jako se učí navazovat a pěstovat  kamarádství a dodržovat nepsaná pravidla (když se zastanu kamaráda, měl by se  příště zastat on mne…), učí se i rozeznávat, co je a co není kamarádský vztah.  Zatím ve zrychlené a „odlehčené“ verzi, za pomoci paní učitelky, rodičů a  starších sourozenců. A i když je to občas pro malé dítě lekce těžká, bude se  později velmi hodit. ",
    "url": "/clanek11876.htm",
    "downloadedDate": "Tue Mar 10 13:37:32 CET 2020"
  },
  {
    "title": " Neplatí kamarádce bývalý partner výživné? ",
    "date": "27.6.2018",
    "author": "Iveta Novotná",
    "source": "",
    "perex": " Poznáte to? ",
    "body": " Možná i vy máte v rodině nebo nejbližším okolí rodiče samoživitele. Může to  být kamarádka, sousedka nebo příbuzná. Všechny spojuje jedna věc - musejí  zvládnout uživit svou rodinu a výživné na děti tvoří důležitou část jejich  rozpočtu. Pokud jim bývalý partner výživné neplatí, dostávají se do závažných  finančních problémů. Ačkoliv jsou způsoby, jak v takovém případě pomoci, mnozí  rodiče svou nelehkou situaci před okolím skrývají. Jak poznat, že se to týká  právě vaší kamarádky a jak se pokusit pomoci?    Hledá další práci    Ačkoliv doteď pracovala pouze na plný úvazek, najednou shání ještě brigádu.  Zajímá se i o nedůvěryhodné formy přivýdělku jako třeba multilevel marketing  nebo zázračné brigády z domova, i když byla vždy obezřetná? Pak se její  finanční situace musela výrazně zhoršit. Pokud nepřišla o práci, je  pravděpodobné, že na vině jsou nezaplacené alimenty.  \"Rodiče samoživitelé často řeší nedostatek financí další prací či brigádou.  Dlouhodobě však není takový přístup únosný, protože se odráží na jejich  fyzickém i psychickém zdraví,\" komentuje Iveta Novotná, ředitelka programu  VašeVýživné.cz, který provozuje jako bezplatnou pomoc pro rodiče Asociace  neúplných rodin. \"Program VašeVýživné.cz, který pomáhá bezplatně řešit právě  špatnou finanční situaci způsobenou neplacením alimentů, může zkontaktovat  kdokoli - člen rodiny, ale třeba také kamarádka. Naši pracovníci rádi ochotně  poradí, jak dál.\"     Ruší svým dětem kroužky    Děti, které měly ještě na podzim tři kroužky, najednou nechodí na žádný.  Školní lyžařský výcvik kamarádka zrušila a nechce se bavit ani o plánování  letních aktivit. A vám se zřejmě právem zdá, že její argumenty nejsou zcela  přesvědčivé.  \"Školní potřeby a kroužky jsou jednou z nejnáročnějších položek v rodinném  rozpočtu. Ačkoliv žádný rodič samoživitel nechce děti omezovat, napjatá  finanční situace je k tomu často dožene,\" dodává Novotná. \"To, že dítě  ‚vynechává\u0027 placené aktivity se svými kamarády, bývá signálem číslo jedna.  Zkuste se kamarádky zeptat, jestli jí nemrzí, že dítě je izolované od svých  vrstevníků, třeba se vám na základě toho svěří.\"     Je unavená a roztěkaná    Zdá se vám kamarádka unavenější než jindy, je roztěkaná a nervózní? Zjistili  jste, že bere prášky na spaní? Možná se potýká s psychickými problémy, které  souvisejí s obrovským tlakem, jemuž jsou samoživitelé vystavování. V případě  rodičů, jejichž bývalý partner neplatí, se tyto problémy ještě stupňují.  \"Depresím a různým duševním problémům se nevyhne drtivá většina rodičů, kteří  čelí nezaplaceným alimentům. Proto nabízíme našim klientům bezplatnou  psychologickou pomoc po telefonu. První cestou, jak se z problému dostat, je  svěřit se s ním a vypovídat se,\" říká Novotná. \"Z praxe navíc víme, že cizímu  člověku se samoživitelé paradoxně svěřují jednodušeji než třeba kolegům z práce. \"    \"Ex\" přerušil kontakt    Vyhýbá se hovorům o svém bývalém partnerovi, ačkoliv dříve o něm běžně  mluvila? Děti již několik víkendů v řadě byly doma, i když si je pravidelně  brával otec? Ve chvíli, kdy kamarádka náhle o otci dětí \"mlží\", je čas  zbystřit. Mnozí neplatiči výživného totiž před zodpovědností prchají do ciziny,  stěhují se nebo přestávají brát telefony.  \"Případů, kdy se bývalý partner pokusí před povinností placení utéct,  evidujeme mnoho. Lidé se často domnívají, že zamlčením místa pobytu se placení  vyhnou. Naopak se tím ale dostávají do situace, kdy ve výsledku čelí trestnímu  oznámení,\" popisuje Novotná. \"Pokud má rodič pocit, že sám dlužné alimenty  nezíská, může se zapojit do programu VašeVýživné.cz.\"     Bere si půjčky    Zjistili jste, že si kamarádka vzala půjčku u nebankovní společnosti, ačkoliv  tento způsob získávání peněz vždy zavrhovala? Zřejmě se ocitla v krajně zoufalé  situaci, do které ji dohnala delší doba bez zaplaceného výživného.  \"To je vždy neuvěřitelně alarmující. Půjčky jsou takřka vždy vstupem do  dluhové spirály a takovéto chování je důvod, proč by mělo okolí aktivizovat  veškeré své síly a pokusit se v rámci možností zakročit,\" upřesňuje Novotná. \"V  případě většiny dluhů není problém nastavit si splátkové kalendáře a situaci  vyřešit i bez půjček. Samoživitel tak získá čas důležitý na to, aby vyřešil  problém s neplacenými alimenty a dostal financování své rodiny opět ‚na koleje\u0027. \"   ",
    "url": "/clanek11419.htm",
    "downloadedDate": "Tue Mar 10 13:37:34 CET 2020"
  },
  {
    "title": " Hodně roztomilý film: Vlásky z lásky ",
    "date": "11.12.2019",
    "author": "Klááára",
    "source": "",
    "perex": " Na internetu najdete spoustu roztomilých videí s tatínky, kteří češou své  dcery a vždy je to velmi emotivní pro všechny strany: otce, holčičky i  sledující. ",
    "body": " Společnost Sony Pictures minulý týden vydala krátký a stejně roztomilý úžasný  film \"Hair Love\" (česky by se film mohl jmenovat třeba Vlásky z lásky), který v  šesti minutách vypráví podobný příběh. Hrdinou je tatínek - afroameričan, který  se poprvé učí stylizovat vlásky své dcerky. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads Scénář k filmu napsal bývalý hráč NFL Matthew A. Cherry.        ",
    "url": "/clanek11982.htm",
    "downloadedDate": "Tue Mar 10 13:37:37 CET 2020"
  },
  {
    "title": " Křehké štěstí malých perfekcionistů ",
    "date": "30.9.2019",
    "author": "Rodná Kateřina ",
    "source": "Informatorium 3-8 ",
    "perex": " Perfekcionistické rysy už u malých dětí se projevují různým více či méně  nepříjemným způsobem. ",
    "body": " I děti předškolního věku mohou být perfekcionisté, i když se to nezdá.  Perfekcionismus jako osobnostní zvláštnost je obtížný i v dospělosti, natož pak  u malých dětí, které ještě nedovedou o svých motivech ani přemýšlet.      Tlak společnosti i vrozené dispozice    Každý jsme jiný a stejně tak je každé dítě už od narození „své“. Představa, že  se rodíme do světa jako nepopsaný list, už dávno vzala zasvé. Lidé přicházejí  na svět s různým nastavením, různým temperamentem, talenty, dary i  potenciálními riziky. Je možné, že sklon k perfekcionismu si přinášíme jako  jednu z možností, která se u nás nakonec ve spolupráci s okolím buď rozvine,  nebo nerozvine.    Perfekcionismus není to samé jako pečlivost. Pečlivost je prima vlastnost a  bude se v životě hodit, stejně jako vytrvalost a snaživost. Jenže pečlivost má  své meze a pečlivý člověk nemusí být zároveň perfekcionista. Pečlivost je  pozitivní, ale když se zvrtne do perfekcionismu, napáchá víc škody než užitku.  Perfekcionista se ve své pečlivosti ztrácí. Zaměří pozornost na všechny  jednotlivé detaily, ale uniká mu celek. Bude dokonale vykreslovat hvězdičky na  Sněhurčiných šatičkách, ale nikdy nedospěje k tomu, aby dokreslil i trpaslíky.  Bude donekonečna upravovat tunel z písku, ale nebude mít čas se zapojit s  ostatními do hry na Bořka Stavitele.          Také tlak společnosti, neustálá snaha hodnotit a srovnávat výkony, vykonají  své. Děti jsou odmalička vedeny k soutěživosti, jako by vítězství bylo tou  nejvyšší metou, a zapomíná se na spolupráci. Děláme to jaksi samozřejmě a ani  nás nenapadne, že bychom mohli dělat něco jinak. Rozdělíme děti do skupinky a  dáme jim za úkol třeba postavit draka. Podněcujeme spolupráci? Možná. Jenže  cílem je stejně vždycky mít hezčího draka než ostatní skupiny. Děti jsou na  takové skryté výzvy velmi vnímavé.      Věčná honba za dokonalostí    Co se skrývá za věčnou honbou za dokonalostí? Stejně jako u dospělých lidí,  kteří trpí perfekcionismem (ano, perfekcionismem lidé skutečně trpí, to není  žádný záviděníhodný povahový rys), se skrývá nedostatek zdravé sebedůvěry,  úzkost, strach ze selhání. Je za ním nejistota a touha po uznání. Co by se  stalo, kdybych udělal chybu? Zesměšnil bych se? Nikdo by mě neměl rád?    Podle psychoterapeutů mají někdy k perfekcionismu sklon děti z chaotických  nebo nejistých poměrů. Může jít o snahu kompenzovat zmatek kolem sebe tím, že  se budu o to víc snažit vnést maximální řád do toho, co můžu ovlivnit. Takové  děti mohou ve snaze o dokonalost nalézat oporu a jistotu. Jenomže opět –  protože nakonec nikdy nic není úplně dokonalé, vnáší jim to, čeho se drží, do  života zároveň těžkosti.    U perfekcionistických dětí můžeme mít dokonce pocit, že nepřijímají ani  upřímně míněnou chválu. Jiné děti by se tetelily blahem, ony ale ne, protože  samy dobře vědí, že nejsou tak dokonalé, jak by ve svých očích měly být. Takže  buď ten, kdo je chválí, lže, aby jim udělal radost, anebo si ještě nevšiml, že  si chválu vlastně nezaslouží.      Nerealistická očekávání okolí    Svou smutnou roli v životních trablích budoucích malých perfekcionistů sehrává  často i jejich nejbližší okolí. Rodiče, kteří jsou sami extrémně zaměření na  dokonalý výkon a pro které je dobré jen to nejlepší, dost pochopitelně svoje  postoje přenáší i na své děti, a to už od nejútlejšího věku. Nejdokonalejší  autosedačka s nejlepšími výsledky testů kvality už od narození. Nejvychytanější  kočárek. Nejcertifikovanější dětské hračky k rozvoji motoriky a myšlení. Dítě  sice vyrůstá v bio bavlnce, ale zároveň s mateřským mlékem saje i podvědomě  vnímané poselství: Jen to nejlepší je dost dobré.    Jenže nikdo není za každých okolností nejlepší. A žádný výkon, který bude  později předvádět, i kdyby mělo jít jen o skládání kostek do komínku, nebude  dost dokonalý. Perfekcionističtí rodiče mívají děti se sklonem k  perfekcionismu. Děti vyrůstající s pocitem, že nikdy nebudou pro svou mámu nebo  tátu dost dobré. Musí mít nejhezčí obrázek na nástěnce. Nejlíp odříkat básničku  Mikulášovi, aby měla maminka radost. Jinak za nic nestojí.      Strach udělat chybu    Perfekcionistické rysy už u malých dětí se projevují různým více či méně  nepříjemným způsobem. Jedním z častých „symptomů“ je stálá potřeba soutěžit s  ostatními. Dítě se neustále porovnává s jinými dětmi. Nemůže si prostě dovolit  být v něčem horší než jiné děti. Stále se srovnává, i když pravděpodobně  ostatní nevyzývá na pomyslný souboj nahlas. Perfekcionistické děti někdy dávají  přednost spíš nenápadnému soupeření, které je nevystavuje riziku, že ve svých  očích selžou. Jak se to projevuje? Třeba tím, že nenápadně napodobují to, co  dělá jiné dítě, a když se jim povede být „lepší“, teprve potom jsou s to se  svým úspěchem pochlubit. Když bude kamarádka kreslit princeznu,  perfekcionistická holčička ji začne nenápadně kreslit také. Ale o tom, že  vlastně s kamarádkou soupeří a že se s ní srovnává, bude vědět jen ona sama.  Ledaže by byl její výtvor nakonec o mnoho hezčí, takže by se mohla prezentovat  jako ta, která to umí líp.    Většina perfekcionistů, malých nebo velkých, na tom nezáleží, se tedy s  ostatními srovnává nebo s nimi skrytě či otevřeně soupeří. Mýlil by se ale ten,  kdo by si myslel, že to dělají z namyšlenosti nebo přebujelého ega. Nic nemůže  být vzdálenější pravdě. Za tím, kdo je pořád (někdy otravně) „nejlepší  (nejrychlejší, nejšikovnější…)“, se v koutu duše krčí nejisté stvoření, které  dobře ví, jak snadné je selhat a zklamat okolí. Takové dítě je nesmyslné  považovat za ješitu. Skutečně ješitný člověk, dítě, které je nefalšovaně  přehnaně sebevědomé až namyšlené, nikdy nepřipustí myšlenku, že není tak  dokonalé, za jaké se považuje. Malá oběť perfekcionismu naproti tomu žije s  pocitem, že není dost dobrá a že by byla tragédie, kdyby selhala a ostatní by  to poznali.      Umět včas opustit úkol    Věčná nespokojenost s kvalitou svého výkonu, spojená s přehnanými,  nerealistickými nároky na sebe sama, se už u malých dětí projeví podobně jako  později u dospělých perfekcionismem stižených lidí. Kostky nebudou nikdy stát  dokonale kolmo a mochomůrka z plastelíny nebude nikdy úplně perfektně  puntíkovaná. Už ve školce můžeme potkat děti, které nejsou schopné (dobrovolně)  prohlásit nějakou práci za dokončenou a budou ji vylepšovat, opravovat nebo se  nad ní do nekonečna vztekat. Neschopnost prohlásit něco za dokončené a opustit  úkol s pocitem dobře vykonané práce je tedy dalším typickým rysem  perfekcionisty, často už od předškolních let.    Důsledkem sklonů být ve všem bez chybičky je u malých dětí stejně jako u  dospělých trvalá úzkost. Záchvaty vzteku, když se něco nepovede tak, jak by  mělo, anebo neochota se vůbec do něčeho pustit, aby dítě nemuselo čelit riziku,  že se to nepovede podle očekávání. Už u školních dětí se psychologové stále  častěji setkávají s dětmi, které jsou neklidné, vyčerpané, bez zájmu o cokoliv.  Selhávají ve škole, nic je nebaví, je těžké je motivovat. Jako by si neuměly  užívat života. U stále mladších dětí se objevují příznaky deprese.        Jak jim pomoct?    Co dělat, když máte doma nebo ve školce malého perfekcionistu? V případě  rodičů má smysl se nejprve kriticky podívat sami na sebe. Nejsem i já tak  trochu perfekcionista? Nepřenáším své postoje na dítě? Jaké mám očekávání, a  jsou vůbec realistická? Možná dítě příliš nadšeně chválíme, když je nejlepší  nebo když je jeho výkon perfektní. Ani neustálé srovnávání s ostatními dětmi  nebo se staršími sourozenci nepomůže dítěti vytvořit si zdravé sebevědomí.  Dejte mu najevo, že ho máte rádi takové, jaké je, a že máte z jeho úspěchů  radost, ale když něco nebude úplně skvělé, nic se neděje. I pro pedagogy ve  školkách pak platí, že čím méně budeme děti srovnávat mezi sebou, tím lépe.  Všímejme si dětí, které těžko zvládají tlak na úspěch, dětí, které se ze hry  radují méně, než je zdrávo. Chválit ano, samozřejmě, ale i tady s mírou a  rozumně, tak, aby děti neměly pocit, že je máme rádi, jen když si pochvalu  zaslouží. ",
    "url": "/clanek11906.htm",
    "downloadedDate": "Tue Mar 10 13:37:39 CET 2020"
  },
  {
    "title": " 4 mýty proč (ne)pečovat o vlastní duši ",
    "date": "4.6.2018",
    "author": "Tereza Dufková",
    "source": "Linka bezpečí ",
    "perex": " Víte, jaký je rozdíl mezi psychologem a psychiatrem? A jak do toho zapadá  psychoterapeut? ",
    "body": " Víte, jaký je rozdíl mezi psychologem a psychiatrem? A jak do toho zapadá  psychoterapeut? Co to znamená, když vám někdo doporučí navštívit psychologickou  pomoc? Co očekávat, když se někam objednáte? Kam se objednat, když potřebujete  péči o vlastní duši? A co nám často brání tomu, abychom pomoc vyhledali?  Zapomeňte na úpisy krví! Tahle péče je nezávazná.        Jak to vlastně začíná    Jednoduše. Něco nás trápí. S něčím si nevíme rady. Lidská duše potřebuje  sdílet. Nebýt na to sama. Potřebujeme někomu sdělit naše pocity, které  zažíváme. Najít někoho, kdo nám naslouchá. Hledáme nejbližší lidi. Ty, kterým  nejvíc důvěřujeme – mají pro nás pochopení, trochu času, berou nás takové, jací  jsme. Rodinu, příbuzné, kamarády, známé, kolegy v práci, učitele nebo  nadřízené. Když se najdou, je to fajn. Když pomohou, ještě lepší!      Kam až se můžeme dostat    Někdy není nikdo v dohledu. Má to mnoho důvodů – buď si v tom bráníme sami v  sobě, nebo jsou to další okolnosti. Když se trápíme tak, že nám to neumožňuje  dělat běžné věci – chodit do školy a učit se, pracovat, spát, kamarádit se s  někým, chodit ven, mít partnera, žít s ním i sexuálně, věnovat se dětem, svým  koníčkům nebo pocitu, že chceme žít – a zároveň není nikdo na dohled, kdo by  nám hodil ten spásný záchranný kruh…V tomto případě je na místě porozhlédnout  se dál, než ve svém přirozeném okolí. Rozhlédnout se po světýlku na konci lesa  a jít si pro pomoc k odborníkům. A pokud zavoláte na Linku bezpečí nebo  Rodičovskou linku, nemusíte být na své problémy sami.            Která je ta správná pomoc    S tím, že nás něco trápí na duši, můžeme jít k psychologovi, psychiatrovi nebo  terapeutovi.  Psycholog má humanitní vzdělání, umí diagnostikovat např. IQ, typ osobnosti,  rozumové a myšlenkové schopnosti, naše nadání, hledá a doporučí podpůrná  opatření. Najdeme ho už jako děti ve škole, v pedagogiko-psychologické poradně  nebo se s ním setkáme v dospělosti u přijímacích pohovorů na některé pozice.  Psychiatr je lékař, má medicínské vzdělání pro oblast duševních poruch  člověka. Může (na rozdíl od psychologa) předepsat léky. Dokáže diagnostikovat  poruchy osobnosti a závažná duševní onemocnění (schizofrenii, deprese,  psychózy, aj.).  Psychoterapeut může mít vzdělání psychologické, psychiatrické, sociální nebo  jiné (humanitní). Být psychoterapeutem ho zmocňuje víceletý terapeutický výcvik  a jeho zkušenosti. Zaměřuje se na rozhovor s klientem a díky různým technikám  psychoterapie zprostředkovává pochopení pro daného člověka, jak zvládat a žít  svůj život, jak nejlépe může.      A jak poznáte, koho si vybrat?    Prostě zavolejte někomu, kdo se vám zdá nejlepší a maximálně se může stát, že  vám doporučí někoho vhodnější právě pro vás. Důležité je cítit důvěru k tomu,  kdo vám pomáhá. Někdy to nemusí vyjít na poprvé. Hledejte ho stejně, jako  dobrého kamaráda.      Co nám může ležet v cestě    Je mnoho překážek, kterým můžeme čelit, než se nám dostane vhodné pomoci.  Uvádím ty, které nás mohou napadnout jako první.      1. Mám přeci svou hrdost    Jsme důstojní a hrdí ze své přirozenosti a máme strach ohrozit jistotu, kterou  prožíváme. Pokud nám není dobře, ona jistota se nám bortí jako hrad z písku. Je  někdy velmi těžké vůbec o jakoukoliv pomoc požádat a to je normální. Avšak  neváhejte, můžete jen získat! Nemusíte na to být sami, najděte někoho, kdo vám  pomůže, ať je to kdokoliv. Hrdí na sebe budete, když dovolíte, aby vám někdo  pomohl.      2. Nejsem na tom tak špatně    Ano, blaničtí rytíři stále nevyjeli! Pak je otázka, do kdy budete čekat.  Nemusíte mít otevřenou zlomeninu nebo přijít o všechny zuby, abyste vyhledali  lékaře. Můžete mít jen podezření, první příznaky a je dobré se jít poradit s  odborníkem, jaké máte možnosti. Začněte třeba u praktického lékaře. S duší to  máte stejné. Špatně na tom budete, pokud pomoc nevyhledáte.      3. Co tomu řeknou ostatní    Odkládat svou vnitřní tíhu můžete popravdě jen těm, kteří zvládnou vám ji  kousek poponést a někde složit. Jestliže to nejde, máte možnost v soukromí  zavolat na linky důvěry, které jsou anonymní a některé i nonstop. Pokud  dokážete zapomenout na to, že se někomu nebude líbit, co děláte, pak jste už  vykročili na dobrou cestu!      4. Nejsem přeci blázen    To kdo jste, nesouvisí často vůbec s tím, co se vám děje. Blázen byl v  historii vlastně kašpárek, který měl u dvora velmi lukrativní místo. Mohl  ovlivnit náladu celého dvora! Vidíte? Každá vlastnost člověka má své přínosné i  stinné stránky. Každá! Pošetile a bláznivě se můžete chovat i bez toho, že  byste blázny byli. Moudrost je v tom, že dovolíte sami sobě přijmout myšlenku,  že jste lidé a potřebujete v těžkých chvílích mít někoho na blízku. A blázen je  ten, kdo tomu nevěří ?? Nebuďte na těžkosti sami a nevolejte čerta. Tudy cesta  nevede. ",
    "url": "/clanek11389.htm",
    "downloadedDate": "Tue Mar 10 13:37:41 CET 2020"
  },
  {
    "title": " Dětí se speciálními potřebami ve školkách i školách přibývá ",
    "date": "9.10.2018",
    "author": "Martina Poskočilová, ČSÚ",
    "source": "",
    "perex": " Mění se také struktura postižení, kvůli kterým děti speciální přístup ve škole  potřebují. ",
    "body": " I když se podíl dětí se speciálními vzdělávacími potřebami v mateřských a  základních školách časem příliš nemění, jejich absolutní počet se vzhledem k  aktuálně silným ročníkům školkových a školních dětí zvyšuje. Za posledních  deset let jich bylo výrazně více integrováno do běžných mateřských, základních  i středních škol. A mění se také struktura postižení, kvůli kterým děti  speciální přístup ve škole potřebují.          Děti se zdravotním postižením nebo zdravotním či sociálním znevýhodněním jsou  označovány jako děti se speciálními vzdělávacími potřebami (SVP). Při svém  vzdělávání potřebují podporu například v podobě speciálních učebnic,  speciálních didaktických či kompenzačních pomůcek, úpravy vzdělávacího programu  nebo je pro ně třeba zajistit asistenta pedagoga.  Dětí se SVP bylo v uplynulém školním roce v mateřských školách přes 10 tis.  Jejich počet se za posledních deset let zvýšil o více než 2 tis., což odpovídá  celkovému nárůstu počtu dětí v mateřinkách. Stabilně tak představují necelá tři  procenta školkových dětí. Co se ale za poslední desetiletí výrazně proměnilo,  je podíl těchto dětí ve speciálních a běžných zařízeních. Zatímco ve školním  roce 2007/2008 bylo 80 % dětí se speciálními vzdělávacími potřebami ve  speciálních třídách a školkách, v roce 2017/2018 už to bylo „pouze“ 65 %.Více  než třetina dětí navštěvovala běžné třídy.          Podíl vybraných příčin SVP ve školních letech 2007/2008, 2012/2013 a 2017/2018  (%)          Narůstá počet dětí s vývojovými poruchami a autismem    Mezi nejčastější problémy školkových dětí patří vady řeči, i když jejich  procentuální zastoupení pozvolna klesá (50,5 % v roce 2017/2018 vs. 58,2 % v  roce 2007/2008). Naopakstále častějšími příčinami SVP jsou vývojové poruchy a  autismus. Jejich podíl se za poslední desetiletí zdvoj- až ztrojnásobil (ze 4,3  na 8,4 % v případě vývojových poruch a ze 3,6 na 10,3 % v případě autismu).  Otázkou zůstává, zda dětí s těmito poruchami ve školkách přibývá, či zda se  zlepšila diagnostika potíží, anebo jsou do této kategorie zařazovány i děti,  které by dříve byly zahrnuty spíše mezi děti s mentálním nebo kombinovaným  postižením.           Podíl dětí se SVP integrovaných do běžných tříd ve školních letech 2007/2008,  2012/2013 a 2017/2018  ",
    "url": "/clanek11526.htm",
    "downloadedDate": "Tue Mar 10 13:37:44 CET 2020"
  },
  {
    "title": " První rok společného vzdělávání - hlavní pozitiva a negativa ",
    "date": "27.4.2018",
    "author": "Anna Kociánová",
    "source": "",
    "perex": " Počet asistentů pedagoga ve všech školách v posledních letech nepřetržitě  roste. ",
    "body": " Novela školského zákona dala od 1. září 2016 možnost vzdělávat v běžných  školách ve větší míře než dříve společně žáky se speciálními vzdělávacími  potřebami (SVP) a žáky bez znevýhodnění. Tento další krok k inkluzivnímu  vzdělávání vyhodnotilo MŠMT ve druhé analýze na základě dalších dat, které mělo  k dispozici k 31. 10. 2017. Hodnoceno tak bylo období od účinnosti novely  školského zákona k 1. 9. 2016 do 31. 10. 2017. Zde je shrnutí hlavních závěrů  druhé Analýzy společného vzdělávání:      Odliv dětí a žáků ze speciálních škol do běžných je dlouhodobým trendem.    Nelze tak jednoznačně potvrdit, že ve speciálních školách ubývá dětí v  důsledku implementace inkluze.Data to nepotvrzují. Navíc, řada speciálních  škol, pokud se sloučí s běžnou školou, je ve výsledku pak již považována za  běžnou školu (ale v praxi je to de facto nadále „samostatné“ pracoviště pod  společným ředitelstvím s běžnou školou, kde jsou jen děti se SVP (speciální  vzdělávací potřeby), často právě s LMP).      Počet asistentů pedagoga ve všech školách v posledních letech nepřetržitě  roste.    Jen od školního roku 2010/11 k 30. 9. 2016 se zvýšil o 5 212,2 úvazku, tedy o  více než 144 %. K 30. 9. 2016 bylo vykázáno 13 299 asistentů, k 30. 9. 2017 pak  17 725 asistentů, což představuje nárůst o 4 426 fyzických osob. Školská  poradenská zařízení ve spolupráci se školou a zákonným zástupcem volí tuto  formu personální podpory nejčastěji, ačkoliv není vždy tou jedinou a často i  vhodnou možností podpory žáka.            Významně narůstají počty dětí/žáků s vývojovými poruchami učení nebo chování.    To může být částečně důsledkem kategorizace podpory podle míry obtíží žáka,  protože nyní mají i žáci s nižším stupněm tohoto znevýhodnění nárok na podpůrná  opatření (PO). Data potvrzují, že v této kategorii žáků jsou také žáci v pásmu  hraničního intelektu, pro které nebyl původně zaveden vlastní identifikátor  znevýhodnění. Je tedy velmi pravděpodobné, že právě tato skupina žáků přispěla  k rozšíření této kategorie znevýhodnění.  Ve všech krajích ČR, kde došlo k poklesu proporce žáků s diagnostickou  kategorií mentálního postižení, došlo ke komplementárnímu vzestupu proporce  dětí s poruchami učení nebo chování      Systém podpůrných opatření (PO) v drtivé většině případů využívají především  ZŠ.    Dále na systému významněji participují MŠ, méně SŠ. Ze školských zařízení pak  nejvíce školní družiny. Ostatní školy a školská zařízení v prvním roce náběhu  společného vzdělávání využívaly tohoto systému spíše v ojedinělých případech.      Nejčastěji vykázaným podpůrným opatřením byla pedagogická intervence ve škole  (1 hodina).    Byla vykázána téměř 10tisíckrát, z toho více než v 80 % případů s požadavkem  na finanční prostředky. Nejnákladnějšími byla podpůrná opatření typu asistent  pedagoga. Bylo jich vykázáno v přepočtu na úvazky více než 4,1 tisíce, z toho  téměř 3,6 tisíce (87 %) s požadavky na finance (finanční nároky tak odpovídají  více než 1,345 mld. Kč). V obou výše uvedených případech se jedná o personální  opatření.      Nejčastěji vykázanými pomůckami byly speciální didaktické (manipulační)  pomůcky pro výuku čtení a psaní.    Byly vykázány téměř 3tisíckrát, z toho v téměř 89 % případů s požadavkem na  finance. Nejnákladnějšími pomůckami však byly Speciální učebnice pro výuku žáků  s mentálním postižením, které byly vykázány 1 233krát, z toho 903 s požadavky  na finanční prostředky.      V Doporučeních pro vzdělávání žáků se SVP (speciální vzdělávací potřeby)  dlouhodobě přetrvává problém transformace závěrů posuzování potřeb žáka do  užitečného sdělení pro pedagogy.    V závěrech vyšetření podstatných pro vzdělávání žáka se kvalita dat ve  formulářích ŠPZ (školské poradenské zařízení) lišila nejvíce, a to jak v  rozsahu podpory škole, tak v kvalitě popisu a interpretace závěrů vyšetření.  ŠPZ mnohdy nedokáží popsat, jak se má znevýhodnění žáka promítnout do metod  výuky při vzdělávání, co je třeba v metodách zohlednit a které skupiny metod je  vhodné zvolit nebo naopak vynechat.    Ve školách často není jasně určena odpovědná osoba, která by měla komunikovat  se ŠPZ (školské poradenské zařízení) o vydávaných doporučeních pro vzdělávání  žáků se SVP (speciální vzdělávací potřeby). Na druhou stranu si školy  stěžovaly, že s nimi ŠPZ (školské poradenské zařízení) o vydávaných  Doporučeních často vůbec nekomunikují. Sladění informačních toků před vydáním  Doporučení představuje jeden z nejsložitějších procesů v rámci navrhování a  poskytování podpůrných opatření.  V „Doporučení pro vzdělávání žáků se SVP (speciální vzdělávací potřeby)“ se  objevují pochybení v souvislosti s asistenty pedagoga. Často není uveden důvod,  proč je asistent pedagoga poskytován a co má pro pedagoga v práci s žákem  zajišťovat. Často v popisech nejsou respektovány obsahy činností asistentů  pedagoga uvedené v § 5 vyhlášky č. 27/2016 Sb. nebo různé úrovně asistenční  služby, které definuje katalog prací. Asistent pedagoga bývá doporučován např.  i u mírných poruch učení, u nadaných žáků doporučován není.        Pozitiva implementace společného vzdělávání             * Žákům se SVP (speciální vzdělávací potřeby) v běžných školách se dostalo  strukturované podpory, což oceňují rodiče i školy.       * Oproti minulosti školy věděly, na co a za jakých podmínek mají žáci nárok.       * Začaly se více odhalovat a řešit problémy se žáky s poruchami chování a s  autismem, které představují pro školy největší zátěž z pohledu nároků na práci  pedagoga.       * Nedošlo k žádnému skokovému přesunu žáků se SVP (speciální vzdělávací  potřeby) ze speciálních škol do škol běžných.       * Do běžných škol přešli ti žáci, jejichž znevýhodnění umožňuje vzdělávání s  podporou v běžné škole. V řadě případů došlo k úspěšné integraci žáků se SVP  (speciální vzdělávací potřeby) do běžných škol – týká se to jak žáků s LMP, tak  tělesně postižených či žáků se smyslovým postižením.       * Nedošlo k žádnému oslabení speciálního školství. Paradoxně systém  podpůrných opatření podpořil i žáky speciálních škol.       * Pedagogové řady škol, zejména těch, kde měli již z minulosti zkušenosti se  vzděláváním žáků se SVP (speciální vzdělávací potřeby), dokázali naplnit  očekávání společného vzdělávání v zájmu žáků.              Negativa implementace společného vzdělávání           * Implementaci společného vzdělávání komplikovala náročná administrativa  spojená s nárokovými podpůrnými opatřeními.       * Připravenost pedagogů běžných škol v oblasti speciálně pedagogických  dovedností nebyla dostatečná. Další vzdělávání pedagogických pracovníků  podporující implementaci společného vzdělávání se zaměřilo jen na dílčí  problematiky.       * V některých regionech se zvýšil tlak na málotřídní školy, aby na základě  ustanovení § 19, odst. 1 vyhlášky č. 27/2016 Sb., zařazovaly i žáky se středně  těžkým a těžkým mentálním postižením nebo kombinovaným postižením, ačkoliv  nemohly naplnit podmínky pro jejich vzdělávání.       * Přetrvávaly významné rozdíly doporučovaných podpůrných opatření u stejných  druhů znevýhodnění.       ",
    "url": "/clanek11353.htm",
    "downloadedDate": "Tue Mar 10 13:37:46 CET 2020"
  },
  {
    "title": " Koulovačka ",
    "date": "6.12.2019",
    "author": "Bublinka",
    "source": "",
    "perex": " Není tolik reklam, na které by se lidé těšili po celý rok, jako na ty vánoční. ",
    "body": " Některé se již staly legendárními. To proto, že kromě jejich hlavního cíle  povzbudit spotřebitele k utrácení, s sebou často přinášejí i nějaký příběh a  poselství.    Nová reklama firmy Apple upozorňuje sice na úžasné možnosti fotoaparátu v  mobilu, ale je také skvělým pokoukáním a výletem do dětského světa. Že byste  také chtěli zažít takovou zimní koulovací bitku?       ",
    "url": "/clanek11976.htm",
    "downloadedDate": "Tue Mar 10 13:37:49 CET 2020"
  },
  {
    "title": " Manžel píše písničky pro děti ",
    "date": "3.7.2018",
    "author": "Nora Nedvědová",
    "source": "",
    "perex": " Přála bych si \"rozšířit\" naše písničky mezi děti. ",
    "body": " Milí čtenáři Rodiny,   chtěla bych \"rozšířit\" naše písničky mezi děti - často poslouchám, jak u nás  nejsou jiné dětské písničky než Uhlíř a Svěrák - můj manžel už pár let pro děti  skládá, napsal pět dětských muzikálů, které hrála naše divadelní společnost  Nedvíďata a cca před půl rokem založil i youtube kanál, když je to dnes tak  moderní a bez něj to nejde....        Petr Nedvěd je původně písničkář, který s narozením vlastních dětí začal psát  písničky právě pro ně.    Nahrál už 5 dětských CD s autorskou tvorbou - jeho písničky se sice nehrají v  rádiích, tudíž nejsou \"všeobecně\" známé, ale reakce od dětí i jejich rodičů  jsou velmi pozitivní.    Při křtu prvního dětského CD Bubáci měl autor co dělat, aby mu děti neporazily  mikrofon a nevykoply třeba kablík z reproduktoru - zjištění, že děti nebaví na  konzertě sedět na lavičce a koukat vedlo k tomu, že se pro ně na každou  písničku vymyslí nějaké \"zaměstnání\".... a od té doby se hraje pro děti s  tanečky, divadelními minidílničkami, případně soutěžemi - prostě co se zrovna  hodí na danou akci - jak se dnes moderně říká, děti se interaktivně  zapojují:-). Protože jméno Nedvěd je v hudební branži spojeno hlavně s Frantou  a Honzou Nedvědovými a logicky spoustu dotazů směřovalo na příbuzenství, bylo  potřeba vymyslet nějaký název pro kapelu, která chce dělat radost hlavně dětem  - odtud \"Kurník Petra Nedvěda\"....název je odvozen od jedné z nejhranějších a  nejúspěšnějších písniček - Kurník Song. Protože vlastní děti rostly a byly do  vystoupení přirozeně zapojovány, oslovilo se pár dětských kamarádů ze školy  nebo z kroužků a založila se divadelní společnost Nedvíďata, která od roku 2012  odehrála 6 dětských muzikálů na různá témata - vše opět pouze s vlastními  písničkami i scénářem Petra Nedvěda. Veškerá vystoupení byla dětmi hrána a  zpívána živě pouze za doprovodu kytary a později kláves. Poslední dva muzikály  \"Strašlivě strašidelná noc\" a \"Broukosvět aneb jak školník zmizí do říše hmyzí\"  měly každý okolo 40 repríz - hrály se dětem na festivalech, divadelních  přehlídkách, městských dnech nebo třeba ve školách a školkách.....    Ale protože dnes jsou moderní videoklipy na Youtube, zkusil se Petr Nedvěd  vydat také touto cestou - první pokus o videoklip byl na jednu z jeho prvních  složených písniček \"Bubáci\" a natočil se už v roce 2006. Asi nejvíce práce dal  animovaný videoklip na písničku Yeti, který je vyroben starou technologií  focení jednotlivých záběrů a skládání za sebou - bylo potřeba 2400 snímků -  jeho výroba zabrala autorovi přibližně 120 hodin čistého času.....podívejte se  na výsledek:-)             A ještě nejnovější klip Skřítci:          ",
    "url": "/clanek11425.htm",
    "downloadedDate": "Tue Mar 10 13:37:51 CET 2020"
  },
  {
    "title": " Šaty pro autistickou dívku ",
    "date": "12.7.2019",
    "author": "Klááára",
    "source": "",
    "perex": " Elsie je 11 letá roztomilá dívka, která svou přítomností obohacuje všechny  okolo. ",
    "body": " Elsie je 11 letá roztomilá dívka, která svou přítomností obohacuje všechny  okolo. Má však také jednu z forem autismu, která se mimojiné projevuje tím, že  si oblíbila nosit pouze jedny šaty.  Když si její maminka postěžovala své kamarádce Deborah, že už jsou dceřiny  šatičky se zlomeným barevným srdcem značně obnošené a že neví, co budou jednou  dělat, Deborah se rozhodla jednat.  Na sociální síti Twitter umístila https://twitter.com/deborahprice1/ prosbu  - poptávku po stejných šatech.     The world according to Elsie  https://www.facebook.com/pg/theworldaccordingtoElsie/posts/?ref\u003dpage_internal      Už během několika minut obdržela nabídky šatů od mnoha uživatelů i nabídku  výroby úplně stejného oblečení.  Ozval se i oděvní řetězec Next s tím, že šaty sice už nevyrábí, ale pokusí se,  zda by se ještě něco nepodařilo připravit.     The world according to Elsie  https://www.facebook.com/pg/theworldaccordingtoElsie/posts/?ref\u003dpage_internal  ",
    "url": "/clanek11827.htm",
    "downloadedDate": "Tue Mar 10 13:37:53 CET 2020"
  },
  {
    "title": " Školský ombudsman řešil téměř dva tisíce podnětů ",
    "date": "30.1.2019",
    "author": "Ladislava Hrzal",
    "source": "",
    "perex": " Jednalo se zejména o spory mezi učiteli a vedením školy, rodiči a učiteli a  mezi žáky navzájem. ",
    "body": " Školský ombudsman řešil v uplynulém školním roce opět téměř dva tisíce  podnětů. Jednalo se zejména o spory mezi učiteli a vedením školy, rodiči a  učiteli a mezi žáky navzájem. Zvýšené množství dotazů a stížností souviselo  také s realizací konkurzů na posty ředitelů škol a školských zařízení. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads Hlavním tématem ombudsmana Ladislava Hrzala zůstává nadále řešení šikany na  školách a problematika nezdravého klimatu na školách.     „V novém školním roce doporučuji se nadále zaměřovat na pozitivní klima ve  školách, protože to sbližuje jak učitele a žáky, tak vedení školy i rodiče,“  řekl k výroční zprávě ombudsman Ladislav Hrzal a pokračoval: „Uvažuji proto o  společném jednání organizací, které se klimatem ve školách zabývají, jako jsou  například Linka bezpečí, nenechtobyt.cz nebo sdružení AISIS s cílem propojit  jednotlivé programy a najít vhodnou formu spolupráce tak, aby to bylo pro terén  přínosné,“ dodal školský ombudsman Hrzal.     Kromě šikany a konkurzů na ředitelé řešil v loňském školním roce školský  ombudsman také dotazy ohledně nepřijetí dětí do mateřských, základních i  středních škol, dotazy ohledně přezkumů maturit nebo stížnosti na samotný  průběh maturitních zkoušek.    Celkem bylo na MŠMT doručeno celkem 1980 dotazů a stížností, přímo  ombudsmanovi 257.         * Vyřízeno jich je k dnešnímu 1942.       * Mailem přišlo 1 728 podání.       * Klasickou poštou přišlo 75 podnětů.       * Telefonem si žádalo radu nebo si stěžovalo přímo ombudsmanovi 110 občanů.       * Osobně přijal 67 stěžovatelů. Navštívil 18 škol, z toho některé opakovaně.       * Zúčastnil se mnoha akcí (besedy, konference, semináře, ukončení a zahájení  školního roku apod.).          Výroční zprávu ombudsmana najdete ZDE http://www.msmt.cz/file/48679/ ",
    "url": "/clanek11654.htm",
    "downloadedDate": "Tue Mar 10 13:37:56 CET 2020"
  },
  {
    "title": " Mám strach o své dítě. Co když se mu něco stane? ",
    "date": "10.5.2019",
    "author": "Hana Nečina Vaníčková",
    "source": "Linka bezpečí ",
    "perex": " Asi mi dáte za pravdu, že často už od momentu, kdy žena otěhotní, se o své  dítě začíná bát. ",
    "body": " Nejde o nic patologického, ale o běžné obavy ve smyslu: aby bylo zdravé, aby  bylo spokojené a nedělo se mu nic zlého. Tento strach vychází z fyziologické  potřeby své dítě chránit, aby přežilo. Někdy se ale rodiče potýkají s obavami,  které omezují jejich běžné fungování a také velkou měrou ovlivňují zdravý vývoj  dítěte.    Pozorováním malých dětí, které jsou psychicky zdravé, si můžeme uvědomit, že  jsou to často pěkní kaskadéři. Bez předchozí korektivní zkušenosti zkoumají  svět s důvěrou, že je tam nečeká nic špatného a v rámci toho získají rychle  nové podněty a osvojí si nové dovednosti. Rodiče to někdy popisují tak, že  dítěti snad chybí pud sebezáchovy. Je to logické. Dítě skutečně mentálně pojem  nebezpečí není schopno do určitého věku obsáhnout. Je to něco abstraktního, co  nechápe. A proto tady je rodič, aby zajistil, že zkoumání poskytuje řekněme  zdravé riziko. Pokud však rodič rizika vyhodnocuje jako větší než reálně jsou a  je příliš opatrný, brzdí a omezuje přirozený dětský vývoj. Dítě neprojde  zkušenostmi, které k jeho věku patří a nemá tím pádem na čem stavět později.      Úkol rodičů: Nechat děti chybovat    Důsledkem úzkostnosti rodičů může být jedna podstatná věc. Rodiče, kteří se o  své děti neúměrně bojí (ať už z jakéhokoliv důvodu), je chrání před nástrahami  světa víc, než je zdrávo. Velmi často se to projeví tak, že dítě nenechají své  prostředí vůbec přirozeně zkoumat. Takové batole pravděpodobně nechodí nikdy  bosé na trávě, nemůže do kaluží, v dešti bez pláštěnky nebo samo sejít příkré  schodiště. Ve starším věku patrně nezkusí šermovat se špičatým klackem s  kamarády, ukrojit si chleba samo nožem, šít jehlou, zapálit sirkou svíčku nebo  pomáhat mámě s pečením v rozpálené troubě. A když půjdeme ještě dál, tak v době  dospívání ho rodiče nepustí na diskotéku nebo na oslavu narozenin vrstevníka.  Principiálně velmi podobný může být tedy přístup k chybování i v pozdějším věku  dětí. Jistě si vybavíte situace, kdy někdo svým dětem takzvaně umetá cestičky,  myslí za ně a někdy až přebírá zodpovědnost za to, aby nedělaly chyby.          Chce pro své dítě to nejlepší, aby bylo šťastné a nemělo problémy. Někdy se  jedná o to, že vlastně nechce, aby děti dělaly stejné chyby, jako on kdysi. A  zase chci připomenout, že taková rodičovská tendence je přirozená, jde jen o  míru, ve které je aplikována, a zda rodič zvládne své pocity udržet na uzdě a  ustojí to, že dítě jde svou vlastní cestou se svými chybami. Pokud dítěti tento  prostor nedáme, budujeme místo důvěry nedůvěru v jeho vlastní schopnosti a  působíme vlastně nevědomky mnohem větší riziko pro jeho pozdější život. Naše  dítě bude s vyšší pravděpodobností křehké, nezkušené. Nebude si umět se  situacemi poradit a bude spoléhat na někoho dalšího, kdo je k dispozici jako  podpora a pomoc. Pokud bude nuceno si poradit, bude neobratné, nezkušené a  nerozezná skutečná rizika, protože situace nemá osahané. Paradoxně si tak může  mnohem víc ublížit, a to jak fyzicky, tak v přeneseném slova smyslu později v  dospívání. Nenáhodně poté například hyperprotektivně vedení adolescenti jednají  rizikověji z nahromaděné tenze a riziko, které jim bylo upíráno, je extrémně  láká („odříkaného chleba největší krajíc“) případně propásnou toto období,  které experimenty prostě vyžaduje z vývojového hlediska. A to jako rodiče pro  své děti nechceme.        Extrémně úzkostný a hyperprotektivní rodič vytváří umělé, bezpečnější  podmínky, dítě v činnostech stopuje, a to v momentě, než dítě přirozeně dospěje  k tomu, že některé věci pro ně nejsou dobré. A začíná to už u miminek. Jako  příklad mohu uvést roční dítě, které začíná chodit. Maminka se bojí, aby se  nezranilo. Vodí dítě za ruku a nechá ho chodit pouze na rovném neklouzavém  povrchu v místnosti, venku jej zatím vozí pouze v kočárku. Je u něj, a když  padá, zachytí ho nebo ho raději celou dobu přidržuje. Až potud to může působit  jako dobré předvídavé jednání obezřetné mámy. Pokud však je dospělý k dispozici  vždy o trochu dříve, než se něco „může stát“, tak dítě ve svém životě s  takovými situacemi vůbec není konfrontováno a nenaučí se s nimi bezpečně  nakládat.    Dítě, které je sice pod dozorem, ale nechané svému zkoumání, brzo zjistí, že  když spadne těžkou hlavičkou na tvrdou podlahu, bolí to a snaží se tomu  předejít, jakmile zjistí, že to může ovlivnit. Naučí se jít dolů postupně přes  sed, dává pod sebe ručičky, zachytí se předmětů okolo, a velmi rychle v řádu  dní, pochopí, kde jsou jeho možnosti a jak se o sebe postarat co nejlépe, když  se pohybuje samostatně prostorem. To samozřejmě neznamená, že už nikdy  nespadne. Zabrání ale většině opravdu rizikových pádů z natažených nohou přímo  na hlavu. Pro rodiče je často těžké dítě nechat. Některé temperamentnější děti  se nenechají příliš omezit a tak k tomu dospějí snáz. Pro opravdu úzkostného a  opatrného rodiče je taková situace nemyslitelná. Dá dítě do chodítka. Vezme si  ho k sobě do náruče, do nosítka. Zabaví ho jinou činností, například ho posadí  připoutané v jídelní židličce, případně vystele prostor pro chůzi na podlaze  měkkými podložkami.      Dělám to dětem taky?    Jak poznám, že se o dítě bojím moc, jsem hyperprotektivní a beru mu jeho  důležitou zkušenost experimentovat? Jednou z takových známek může být celkově  zvýšená úzkostnost dítěte. Dítě se samo bojí cokoliv zkoušet, z činností se  stahuje nebo chce, aby je dělal raději někdo jiný, případně vyžaduje stále  pomoc a je nesamostatné. To může být také důsledkem přílišného tlaku na výkon,  jednoznačných představ rodičů o tom, jak vypadá správné řešení a nepřipouštění  chybování jako součásti procesu učení. Zmiňuji to proto, že někdy to jde ruku v  ruce právě s velkou úzkostností rodičů.    Většina rodičů určitou měrou své děti v experimentování omezuje, je v  některých oblastech úzkostnější dle svých vlastních zkušeností. Můžeme se ptát:  Mohl/a jsem jako dítě zkoumat bez větších omezení? Drželi mě rodiče zkrátka  nebo mi důvěřovali? Jaké to pro mě tenkrát bylo?    Ať už je Vaše odpověď jakákoliv, je dobré se občas zastavit a zamyslet nad  tím, jak to doma s dětmi mám a zda jim v něčem nemůžu dát větší prostor, být  jim k dispozici jen pro případ potřeby, ale nechat je přicházet si na věci samy. ",
    "url": "/clanek11760.htm",
    "downloadedDate": "Tue Mar 10 13:37:58 CET 2020"
  },
  {
    "title": " Čím zapíjet léky? Mlékem ani grapefruitovým džusem NE! ",
    "date": "16.1.2020",
    "author": "PhDr. Chvátalová Helena ",
    "source": "Informatorium 3-8 ",
    "perex": " Pozor na černý čaj, kávu i Coca-Colu. ",
    "body": " S chorobami podzimního a zimního období souvisí samozřejmě také léky, a ne  každý možná ví, že jedním z hlavních faktorů správného fungování léků je to,  jak a čím je zapíjíme. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads „Zásadní roli hraje množství a druh tekutiny, která léky dopraví a doprovodí  do žaludku a střev. U všech léků totiž stojíme o to, aby se předvídatelně  vstřebaly, tedy aby při opakovaném podání účinkovaly při stejné dávce stejně.  Když tomu tak není, efekt léku může být příliš malý, nebo naopak příliš velký,  což našemu zdraví neprospěje. Pokud tedy konkrétní lék doprovází do trávicího  traktu nevhodná tekutina, ani velice účinný lék nefunguje a ani ten velice  bezpečný nemusí být bezpečný. Ani v této disciplíně medicíny neplatí vše  stoprocentně, nicméně existují extrémy i bezpečnější nápojová cesta k užívání  léků,“ uvedl doc. MUDr. Jan Piťha, CSc., z Interní kliniky 2. lékařské fakulty  UK a FN Motol v Praze.    Z průzkumu, který v říjnu 2018 inicioval AquaLife Institut, vyplývá, že 65 %  obyvatel se domnívá, že hraje roli, jaký nápoj zvolí pro zapití léků. Množství  vypitého nápoje hraje nějakou roli při zapíjení léků podle 56 % populace. Téměř  polovina oslovených ví, že není možné léky zapíjet alkoholem, a pětina se zcela  správně nechystá zapíjet antibiotika mlékem. Třetina respondentů zapijí lék  tím, co zrovna mají po ruce, naštěstí nejčastěji vodou. Právě vodou z kohoutku  totiž zapíjí léky nadpoloviční většina lidí. Přinejmenším druhé místo by  slušelo neslazeným minerálním vodám, které volí k zapití léků významně častěji  lidé nad 35 let a muži. Neslazené minerálky by jistě mohly nahradit vodu se  sirupem a další slazené nápoje, které sice účinek léků příliš neovlivňují, ale  ve větším množství nejsou zdravé samy o sobě, zvláště u dětí.      Mlékem ani grapefruitovým džusem NE!    „Jen málokoho napadne zapíjet léky mlékem, ale přesto se můžeme setkat s  oddanými příznivci mléka také v této oblasti. Vápník v mléce a mléčných  produktech (jogurty, sýry) snižuje vstřebávání některých antibiotik, konkrétně  tetracyklinů, které by neměly být zapíjeny mlékem zcela určitě. Ani u ostatních  léků ale není zapíjení mlékem optimálním řešením. Mléko navíc umocňuje i účinek  některých projímadel, což může mít pro postižené osoby závažné, i když spíše  společenské, následky,“ uvedl doc. Piťha.     A upozornil na „zákeřnost“ grapefruitového džusu. Hodně lidí totiž pije  grapefruitový džus při snídani, což je i nejčastější doba pro užívání léků. „ Jenže grapefruitový džus blokuje přeměnu celé řady důležitých léků v játrech a  tak zvyšuje jejich účinnost. Může zvýšit účinnost léků proti vysokému krevnímu  tlaku, na snížení cholesterolu, některých léků užívaných při psychiatrických  onemocněních, ženských hormonů v tabletové formě (estrogenů), hormonální  antikoncepce, léků proti alergiím, léků podávaných po transplantaci orgánů a  mnoha dalších. Ostatní džusy včetně citrusových tento účinek nemají. Ani  pomerančový džus by však neměl být konzumován s léky proti žaludeční kyselosti  (antacidy), které obsahují hliník, protože zvyšuje jeho vstřebávání do těla,  což není vhodné. Pomerančový džus zároveň snižuje účinek antibiotik, neboť  zvyšuje kyselost žaludečních šťáv, které pak antibiotika více rozkládají. Na  druhou stranu džusy obsahující vitamin C, tedy kyselinu askorbovou  (pomerančový, grapefruitový), zvyšují vstřebávání preparátů železa  zabraňujících anemii (chudokrevnosti) a následnému nedostatečnému okysličování  tkání. V tomto případě je tedy naopak vhodné preparáty těmito džusy zapíjet,  aby se zvýšil jejich účinek. Například grapefruitový džus je u některých  drahých léků doporučován úmyslně, aby se zvýšila jejich účinnost a stačily  jejich menší dávky. Tento postup však patří výhradně do rukou lékařů,“  zdůraznil doc. Piťha.      Pozor na černý čaj, kávu i Coca-Colu    U některých léků je třeba velké opatrnosti, pokud je lidé zapíjejí nápoji  obsahujícími kofein. Klasickým příkladem je káva a některé druhy tmavých čajů  nebo kolové nápoje. „Tyto nápoje mohou výrazně zvyšovat účinek léků zvaných  theofyliny. Jde o léky poměrně často užívané při chronických zánětech průdušek  i při plicním astmatu. Setkání uvedených nápojů a léků může mít za následek  zvýšenou nervozitu, třes, nespavost, bolesti hlavy, bušení srdce a výraznou  celkovou nevolnost. U pacientů, kteří pijí více než 6 šálků kávy denně, může  užívání těchto léků způsobit vážné zdravotní problémy, i když nejsou zapíjeny  přímo kávou. Ovocné čaje tento efekt nemají, ale pozor na třezalku, která může  výrazně snížit účinek řady léků včetně hormonální antikoncepce u žen,“ uvedl  doc. Piťha.    Je samozřejmé, že nikdy by se léky neměly zapíjet alkoholem a alkohol by se  téměř u všech, ne-li u všech léků neměl vůbec konzumovat.    Čím tedy léky zapíjet? „Nejméně 200 ml tekutin – čistou chladnou vodou nebo  vodou minerální. V případě vysoce mineralizovaných vod je třeba dát pozor na  vyšší obsah soli, který by mohl snížit účinek léků proti vysokému krevnímu  tlaku, případně by mohl bránit úspěšné léčbě srdečního selhání. Naopak je-li v  minerální vodě hořčík, případně draslík, jde o velice příznivé faktory, které  mohou léčbu vysokého krevního tlaku i srdečního selhání vhodně doplňovat.  Určité močopudné léky, používané při léčbě srdečního selhání, totiž mohou  hladiny těchto minerálů nebezpečně snižovat. Není také vhodné zapíjet léky  sycenými nápoji (například sodovkou), protože mohou zvýšit kyselost žaludečních  šťáv a vést ke znehodnocení řady léků ještě před jejich vstřebáním,“ řekl doc.  Piťha. ",
    "url": "/clanek11998.htm",
    "downloadedDate": "Tue Mar 10 13:38:01 CET 2020"
  },
  {
    "title": " Jak naučit dítě hospodařit s penězi? ",
    "date": "30.5.2018",
    "author": "Edufi",
    "source": "",
    "perex": " Děti a nákupy. To je téma, které důvěrně zná snad každý rodič. ",
    "body": " Děti a nákupy. To je téma, které důvěrně zná snad každý rodič. Návštěva  hračkářství se málo kdy obejde bez škemrání o novou hračku, v supermarketu  létají do košíku sladkosti o sto šest, a ty nové postavičky z reklamy jsou  samozřejmě nutnost. Nemluvě o starších dětech, u kterých škemrání o plyšové  poníky nahradí tablety, iPhony a Playstationy.    Pro své děti bychom samozřejmě udělali první poslední, a nikdo z nás nechce  být za zlého rodiče, který dětem nedopřeje to, co„nutně potřebují a navíc to  mají všichni ze školky”. Jak ale zařídit, aby z peněženky nemizely rychlostí  blesku peníze za nejnovější kousky z hračkářství, a zároveň se děti necítily  ošizeny? Řešením je naučit své potomky zacházet s financemi již od malička.  Jak na to? Máme pro vás 5 tipů!       1) Podívejte se na cenovky      Až půjdete s dětmi nakupovat, udělejte si chvíli času a ukažte dítěti cenovky.  Ukažte mu, že každé zboží má jinou cenu. Aby lépe porozumělo tomu, co znamená  drahý nebo levný, vždy mu částku k něčemu přirovnejte. Například že jedno  Kinder vajíčko stojí jako 4 jablíčka, ale levná čokoládová tyčinka vyjde jen na  jedno. To funguje i v hračkářství – až dcerce vysvětlíte, že jedna panenka  Barbie stojí 25 čokolád nebo 100 jablek, bude mít lepší představu o hodnotě.      2) Hra na obchod      Dětem od tří let můžete začít vysvětlovat nakupování hrou. Z papíru  vystřihněte peníze, z krabic nebo židliček vytvořte pult, a hrajte si na  obchod. Pochopí, že vše má svou hodnotu a proto není možné házet do košíku  oblíbené sladkosti jen tak.    Hra na prodavače a zákazníky bývá mezi dětmi tak oblíbená, že si později jistě  vystačí i bez vás.      3) Spořte do prasátka      Pořiďte dítěti pokladničku, do které si bude ukládat peníze od příbuzných či  menší odměny od vás. Po nějaké době si tak bude moci koupit vysněnou hračku (na  kterou mu klidně přispějte, jde především o princip). Jednak se tak naučí, že  všechno není hned – že peníze je potřeba střádat postupně. Zároveň mu můžete  vysvětlit důležitost šetření, aby již od útlého věku chápalo, že na vysněné  věci si má trpělivě šetřit, a nepůjčovat od ostatních.      4) Štědrost a vděčnost      Dejte dítěti pár korun, ať je hodí do kasičky na charitu, případně žebrákovi  na ulici. Vysvětlete mu, že ne každý má to štěstí a dostatek peněz – někdo nemá  ani na jídlo, natož na ty nejnovější hračky. Začne si tak peněz i věcí více  vážit.      5) Kapesné      Nebojte se dávat kapesné i malým dětem. Naučí se tak hospodařit se skutečnými  penězi. Samozřejmě by nemělo jít o žádné velké částky, pro děti ve školce či na  prvním stupni bohatě postačí měsíčně pár desítek korun, za které si koupí  zmrzlinu nebo oblíbenou sladkost.  Pozor, ani když se na děti budete zlobit, kapesné jim nerušte! Nemělo by jít o  peníze za odměnu, ale o finance, které je mají naučit hospodaření.   ",
    "url": "/clanek11374.htm",
    "downloadedDate": "Tue Mar 10 13:38:03 CET 2020"
  },
  {
    "title": " Asistenty pedagoga čekají velké změny ",
    "date": "15.11.2019",
    "author": "Miroslav Hřebecký, EDUin",
    "source": "",
    "perex": " Místo systémové podpory čeká asistenty pedagoga větší nejistota. ",
    "body": " Asistenty pedagoga čekají velké změny. Blíží se aktualizace inkluzivní  vyhlášky, která stanovuje jejich maximální počet ve třídě, nebo novela zákona o  pedagogických pracovnících, která výrazně zpřísní kvalifikační požadavky. Změny  přicházejí v době, kdy počet asistentů od roku 2016 výrazně narostl a zhruba  pětina asistentů pedagoga nemá ani dosud doplněnou kvalifikaci. Navíc, školy  hlásí, že sehnat asistenta pedagoga i za těchto podmínek je obtížné. EDUin  upozorňuje, že změny navrhované ministerstvem školství se míjí s potřebami  škol, učitelů, asistentů i žáků se znevýhodněními.  Největší změnou, kterou asistenti pedagoga pocítí, je bezesporu zvýšení  potřebné kvalifikace pro výkon asistenta pedagoga s přímou pedagogickou  činností. Aktuálně má zhruba 40 % asistentů pedagoga kvalifikaci díky  120hodinovému kurzu Studium pro asistenty pedagoga, který je regionálně dobře  dostupný. Podobné procento asistentů je kvalifikováno díky studiu nějakého  druhu pedagogického vzdělání na SSˇ, vyšší odborné škole, vysoké škole nebo v  rámci celoživotního vzdělávání. Novela zákona o pedagogických pracovnících  vyškrtává zmíněný kurz a pro zájemce a současné asistenty s maturitou mimo  pedagogický obor ponechává pouze možnost doplnění vzdělání na vysoké škole a v  omezené míře v centrech dalšího vzdělávání pedagogických pracovníků.      Pokud by změna prošla v navrhovaném znění, dojde k zásadnímu zhoršení  dostupnosti vzdělávání pro asistenty pedagoga. Již nyní školy poptávají více  asistentů pedagoga, než se jim hlásí, a zvýšení kvalifikace situaci může  zhoršit. Navíc, změna přichází ve stejné novele, která uvolňuje kvalifikační  požadavky pro učitele, u nichž rovněž sledujeme regionálně nedostatek.  Pro samotné asistenty pedagoga je bohužel nadále neřešenou otázkou stabilita  jejich práce.  Zřídka mají úvazek na dobu neurčitou, protože drtivá většina z nich je  financována díky podpůrným opatřením, které vydávají školská poradenská  zařízení pro děti vyžadující zvýšenou péči. Asistenti jsou tedy navázáni na  konkrétní děti a jejich odchod, ať už plánovaný, nebo nikoliv, znamená konec  prostředků pro toto pracovní místo.  Česká školní inspekce upozorňuje, že zejména na druhém stupni základních škol  a středních školách se nedaří správně nastavit spolupráci asistentů pedagoga a  učitelů. Dosavadní práce ministerstva školství skrze akční plány inkluzivního  vzdělávání a projekty financované z operačních programů se tak jeví jako  nedostatečná. Projekt APIV, jenž má poskytnout rozšířenou podporu školám v  oblasti společného vzdělávání, se zaměřuje jen na několik málo stovek škol.  Nedostatečná spolupráce asistentů pedagoga poté zapříčiňuje, že asistenti  například dělají práci za vybrané žáky, neúčastní se příprav hodin, nebo naopak  někdy hodiny vedou za učitele.  Miroslav Hřebecký, programový ředitel EDUin, řekl: „Neúplné využití potenciálu  asistentů pedagoga lze ředit i při omezení jejich počtu ve třídách. Učitele ani  ředitele na roli asistentů pedagoga nikdo pořádně nepřipravil, osvěta byla  nedostatečná, proto zaměňovali asistenta pedagoga a osobního asistenta. Řešením  je další DVPP učitelů v této oblasti, cílenější osvěta z centra a práce s  řediteli, kteří by měli jako lídři pedagogického procesu toto přenášet a hlídat  efektivitu na svých školách.“ ",
    "url": "/clanek11955.htm",
    "downloadedDate": "Tue Mar 10 13:38:06 CET 2020"
  },
  {
    "title": " Štědrý den na Lince bezpečí ",
    "date": "2.1.2019",
    "author": "Regina Jandová",
    "source": "Linka bezpečí ",
    "perex": " V tento den Linka bezpečí přijímá méně hovorů než obvykle, ale většinou bývají  mnohem emotivnější. ",
    "body": " Štědrý den je pro mnohé z nás symbolem vzájemnosti, klidu, pohody a dětské  radosti z nadělených dárků. V tento den Linka bezpečí přijímá méně hovorů než  obvykle, ale většinou bývají mnohem emotivnější, protože i na Štědrý den mohou  mít děti nějaká trápení. Konzultanti Linky bezpečí jsou ve službě na bezplatném  čísle 116 111 nonstop i o svátcích.    A jaké příběhy se pro ně staly nezapomenutelnými?     Strach o babičku    Na Štědrý den volala kolem druhé hodiny třináctiletá dívka. Měla velkou  starost o babičku, kterou před dvěmi dny odvezla do nemocnice sanitka se silným  zánětem průdušek. Dívka žije pouze s tátou (máma jí umřela před pěti lety).  Táta musel před hodinou odjet do práce (drží pohotovost) a ona zůstala sama  doma a celé to na ní dolehlo. Má velký strach, že babička umře – je to pro ní  nejbližší osoba. A navíc ji hodně mrzí, že táta musel odjet do práce – byli  domluveni, že za babičkou ještě půjdou na návštěvu do nemocnice a přinesou jí  dárky. Je hodně rozrušená, ale v průběhu hovoru se uklidňuje. Říká, že za  babičkou byli na návštěvě včera, antibiotika jí zabrala a vypadá lépe, než když  jí odváželi. Probíráme to, jaký strach o ní měla, když jí musela volat sama  záchranku a babička nemohla dýchat. Když dívku pochválím, kolik toho zvládla,  pookřeje a pochlubí se, že tento týden už pekla s babičkou i cukroví. Vymýšlíme  plán, že zkusí zavolat tátovi, aby se zeptala, na jak dlouho to ještě v práci  má. Zároveň napíše babičce smsku, že na ní myslí. Po sedmé hodině večerní dívka  zavolala znovu, že děkuje za pomoc a že vše dobře dopadlo. Táta dorazil ve  čtyři a domluvil v nemocnici, že si budou moci udělat štědrou večeři s babičkou.    Sám doma    Nebo příběh desetiletého chlapce, který byl na Štědrý večer sám, protože  rodiče odešli do hospody. Vždycky se bál samoty, ale tentokrát to bylo mnohem  silnější. Zároveň byl smutný, že máma s tátou nejsou doma. Konzultant, který  měl tenkrát službu, si s ním dlouze povídal, uklidnil ho a nakonec spolu  zpívali koledy.    Vánoce bez táty    Nezapomenutelný je i hovor s patnáctiletou dívkou, která trávila Štědrý večer  poprvé bez otce. Rodiče se rozvedli a táta byl s novou rodinou. Cítila velký  smutek, zklamání a zároveň zlost. S mámou o tom mluvit nemohla, nechtěla ji  ranit. Neřekla to ani kamarádce, protože by jí všichni litovali. Během hovoru  plakala. Měla velký strach z toho, co bude dál. Co když na ní táta navždy  zapomene… Dlouho jsme si povídali a dívka byla moc ráda, že to mohla někomu  říct…    Štědrý večer by měl být pro děti plný radosti, bezpečí a lásky ve společnosti  těch nejbližších. Linka bezpečí je zde pro ty, kteří tolik štěstí nemají a  pomáhá jim vytvořit příběhy se šťastným koncem. ",
    "url": "/clanek11632.htm",
    "downloadedDate": "Tue Mar 10 13:38:07 CET 2020"
  },
  {
    "title": " Jak je to s rušením zájezdu při mimořádných situacích? ",
    "date": "20.2.2020",
    "author": "Eduarda Hekšová",
    "source": "",
    "perex": " Jaká musí nastat situace, aby mohl zákazník odstoupit od smlouvy před  zahájením zájezdu, a to bez stornopoplatků? ",
    "body": " Znepokojení zákazníků cestovních kanceláří v souvislosti se současným výskytem  koronaviru v Číně a s jeho očekávatelným šířením v dalších oblastech vede k  otázkám, jak je to s rušením zájezdů z tohoto nebo obdobného důvodu. V jakých  situacích tedy může spotřebitel od smlouvy odstoupit bez sankce a kdy se sankci  ze strany cestovní kanceláře nevyhne?  Zrušení zájezdu, jinými slovy odstoupení od uzavřené cestovní smlouvy, je  možné před jeho zahájením jak z důvodů na straně zákazníka, tak i pořadatele  zájezdu. Ten může od smlouvy odstoupit v případě, že zájezd ruší nebo  porušil-li zákazník nějakou svou povinnost. Zákazník může před zahájením  zájezdu od smlouvy odstoupit vždy, a dokonce v některých velmi specifických  případech nemusí platit ani stornopoplatek.  Každá smlouva nebo potvrzení o zájezdu obvykle obsahuje informaci o výši  odstupného (stornopoplatku), které je zákazník povinen cestovní kanceláři  uhradit při odstoupení od smlouvy z důvodů na své straně. \"Výše stornopoplatků  bývá odstupňována v závislosti na časovém předstihu doručení odstoupení  cestovní kanceláři před zahájením zájezdu,\" uvádí ředitelka spotřebitelské  organizace dTest Eduarda Hekšová.  Odstupné má mít především odškodňovací funkci. Stornopoplatky ve výši 100 %  ceny jsou jen těžko ospravedlnitelné v případě, kdy jsou součástí zrušeného  zájezdu služby, které nebyly využity, a mohlo být zabráněno jejich marnému  vynaložení. Občanský zákoník navíc stanoví, že výše stornopoplatků musí být  přiměřená a na žádost zákazníka odůvodněná. Pokud nebyla výše stornopoplatků ve  smlouvě nebo v potvrzení o zájezdu stanovena, bude odpovídat jejich výše ceně  zrušeného zájezdu snížené o úspory nákladů a o příjmy z náhradního využití  služeb spojených se zrušeným zájezdem.      Jaká musí nastat situace, aby mohl zákazník odstoupit od smlouvy před  zahájením zájezdu, a to bez stornopoplatků? Jde pouze o případy nevyhnutelných  a mimořádných okolností v dané destinaci. Za těchto okolností může zákazník  požadovat vrácení veškerých uhrazených plateb, nemá však právo na náhradu  škody. \"Důvody odstoupení od smlouvy doporučujeme důkladně zvážit, protože  mimořádná situace se musí vztahovat přesně na tu oblast, do které má zákazník  cestovat. Pokud tomu tak není a cílová destinace je vzdálená od problematických  míst, je obvykle možné dovolenou absolvovat bez omezení, a cestovní kancelář  tak může za odstoupení od smlouvy naúčtovat příslušný stornopoplatek,\"  vysvětluje Hekšová.  Jako důkazy je možné uvést informace o vývoji mimořádných situací v daných  zemích poskytované Ministerstvem zahraničních věcí. Ministerstvo vydává  doporučení a upozornění pro cestovatele, informuje o preventivních opatřeních a  o zrušení či omezení letů do daných zemí. V případě, že důvodem zrušení zájezdu  má být onemocnění či epidemie v dané zemi, doporučujeme sledovat i webové  stránky Státního zdravotního ústavu, kde sděluje aktuální informace o počtu  nemocných, případně šíření nemoci v dané zemi.  Je dobré vědět, že i cestovní kancelář může z důvodu výskytu nevyhnutelných a  mimořádných okolností v cílové destinaci zájezd zrušit. Podmínkou je včasné  oznámení zákazníkům ještě před zahájením zájezdu.  Pokud situace v místě zájezdu není tak závažná, případně existují jiné důvody,  proč zákazník nemůže odcestovat, nabízí se možnost využít pojištění storna  zájezdu, pokud bylo sjednáno. Ještě před zakoupením zájezdu a jeho pojištěním  pro případ storna by měl cestovatel zkontrolovat, zda pojištění pokrývá všechny  nečekané situace, pro které by mohl chtít zájezd zrušit. Kromě obvyklého důvodu  storna, kterým je nemoc cestovatele, lze připojistit i storno z jiných než  zdravotních důvodů.   ",
    "url": "/clanek12047.htm",
    "downloadedDate": "Tue Mar 10 13:38:10 CET 2020"
  },
  {
    "title": " Nový školní rok – jak na start ",
    "date": "5.9.2019",
    "author": "Regina Jandová",
    "source": "Linka bezpečí ",
    "perex": " Ze statistik Linky bezpečí vyplývá, že nejčastěji volají děti, kterým bylo v  průběhu loňského školního roku ubližováno. ",
    "body": " Konec prázdnin a začátek nového školního roku bývá pro některé děti spojen s  obavami, ať už jde o strach z nového kolektivu, nedobré vztahy s některými  učiteli či hrozbu v podobě šikany. Pojďme se na vstup do školního roku podívat  optikou Linky bezpečí.      Co říkají čísla?    Ze statistik Linky bezpečí vyplývá, že nejčastěji volají děti, kterým bylo v  průběhu loňského školního roku ubližováno. Problémy, které se týkají školy,  tvoří zhruba 10 % všech problémů, které s námi děti řeší. Výraznou částí je pak  problém šikany ve škole. Děti si v průběhu prázdnin odpočinou, ale s návratem  do školy zažívají opět strach z opakované šikany. A to jsou pak velmi časté  hovory před začátkem školního roku.    Podle statistik se s určitou formou šikany ve škole setká přes 40 % dětí.  Průběžné statistiky Linky bezpečí dokládají, že šikana je skutečně závažným  problém, jehož výskyt v průběhu let neklesá. Zatímco v roce 2000 byla na Lince  bezpečí tomuto tématu věnována 2 % hovorů, v roce 2019 je to již necelých 7 %  všech hovorů. Děti stále častěji využívají i chat nebo emailovou komunikaci.    „Kromě šikany děti trápí například špatné vztahy v kolektivu, opakovaně  zažívaný neúspěch a kritika od učitelů“ dodal Peter Porubský.     Pokud jde dítě do první třídy či do nové školy, bývají jeho obavy často  přirozené. Je důležité, aby byli v klidu především rodiče. Malé děti velmi  často poznají jejich nervozitu a mohou jí podlehnout. „Obecně je dobré obavám  dětí předcházet tím, že s nimi o nich budeme otevřeně hovořit a nebudeme je  zlehčovat. Už jen nahlas vyslovená, a od rodiče přijatá obava, může být pro  dítě velmi úlevná. Je důležité, aby rodiče společně s dítětem, někdy i s  učitelem, hledali pozitivní řešení vzniklých situací, které si např. děti nesou  z minulého školního roku,“ říká Kateřina Schmidová, vedoucí Rodičovské linky,  která zároveň uvádí, že právě tento základní princip v rodinách nezřídka  selhává a rodiče berou obavy dětí na lehkou váhu.      STRESU ZE ŠKOLY SE DÁ PŘEDCHÁZET     Blížící se konec prázdnin by měly reflektovat nejen děti, ale také jejich  rodiče. Právě oni hrají důležitou roli při přípravě svých dětí na nadcházející  školní rok a dokáží zmírnit možné stresy a související rizika. Pro ty jsou  určena následující doporučení:           * Poslední týden prázdnin si zkuste s dětmi pomalu upravovat denní režim tak,  aby byl pro děti přechod do školy pozvolný. Nastavení režimu a času vyžaduje  hodně energie, proto byste si měli hlídat svou kapacitu a zbytečně se pracovně  nepřetěžujte, protože právě váš stres a úzkosti se přenášejí na děti.       * Speciální péči věnujte dětem, které nastupují do nové třídy, nové školy.  Zajímejte se, na co se těší a z čeho mají obavy.       * Podporujte děti, aby s vámi mluvily o tom, co se ve škole děje, případně  čeho se bojí.       * Zrevidujte také mimoškolní aktivity, zjistěte, co děti bavilo a co ne. Při  plánování programu myslete na to, že děti potřebují čas i na odpočinek a  zpracování zážitků ze školních dnů.       * Pokud výsledky minulého školního roku nedopadly nejlépe, tak zkuste s dětmi  vymyslet plán, jak to v tomto roce zvládnout bez zbytečných stresů (např.  pravidelná podpora při přípravě na daný předmět, doučování apod.)       * Nebojte se tvořivosti (cvičit násobilku se dá i vtipně během procházky).       * Starším dětem je dobré svěřit část odpovědnosti za určité úkoly, které s  návratem do školy souvisí.            Kde hledat oporu a pomoc?       * Linka bezpečí – tel. 116 111 linka pro děti a mládež (do 18 let, studenti do 26 let). 24 hodin denně po celý rok, zdarma a anonymně dostupná také přes e-mail nebo  chat více na www.linkabezpeci.cz https://www.linkabezpeci.cz  * Rodičovská linka – tel. 606 021 021 poradenství pro rodiče, prarodiče, sousedy, pedagogy apod., kteří řeší  problematiku dětí dostupná také přes e-mail více na www.rodicovskalinka.cz https://www.rodicovskalinka.cz     ",
    "url": "/clanek11882.htm",
    "downloadedDate": "Tue Mar 10 13:38:12 CET 2020"
  },
  {
    "title": " Braňte se stalkingu a domácímu násilí ",
    "date": "18.6.2018",
    "author": "Komerční sdělení",
    "source": "",
    "perex": " Problémy paní Evy začaly v době, kdy její manžel přišel o zaměstnání. ",
    "body": "         Domácí násilí    Problémy paní Evy začaly v době, kdy její manžel přišel o zaměstnání. Vždy byl  dominantní a výbušný, ale své chování měl dosud pod kontrolou. Teď však začal  žárlit na to, že je paní Eva v práci úspěšná a spokojená. Začalo to různými  narážkami, později přibylo napadání vulgárními výrazy a došlo i na fyzické  násilí. Vše vyvrcholilo jednoho rána, když paní Eva hledala před odjezdem do  práce klíče od auta. Manžel jí odmítl klíče vydat a bránil jí opustit dům.  Začali se hádat a manžel ji posléze udeřil pěstí do obličeje a silně odstrčil  na zeď. Eva utrpěla zranění v obličeji, zlomeninu ruky a další pohmožděniny.  Manžel jí nijak nepomohl, nasedl do auta a odjel. Záchranka dovezla paní Evu do  nemocnice, kde po operaci zůstala dva týdny. Po vyléčení se rozhodla situaci  řešit a podala trestní oznámení.      Manžel se po útoku odstěhoval na chatu, tím však celý případ neskončil.  Jakmile se dozvěděl o trestním oznámení, začal paní Evě všemožně znepříjemňovat  život. V její nepřítomnosti přicházel do domu a ničil společné i její osobní  věci. Paní Eva proto začala mít obavy o své zdraví a život. Cítila se bezradná,  a to i z nadcházejícího trestního řízení, proto se obrátila na organizaci  pomáhající obětemtrestných činů. \"Nejhorší bylo, že se nemohla spolehnout na  pomoc nikoho z rodiny. Neměla nikoho, kdo by ji třeba vyslechl, poradil a byl  jí psychickou oporou,\" říká pracovnice poradny. \"Na prvních schůzkách jsme se  jí proto snažili nejprve poskytnout psychickou podporu. Postupně jsme  rozebírali různé varianty řešení. Zprostředkovali jsme paní Evě bezplatnou  právní pomoc a doprovodili ji k hlavnímu líčení. Dnes je paní Eva rozvedená,  občas se potkáme a ona je velmi vděčná, že jsme jí pomohli zachránit zdraví a  možná i život.\"   V domácím násilí hraje velkou roli emoční blízkost i ekonomická závislost.  Většinou se odehrává beze svědků mezi osobami, které k sobě mají citový vztah.  Pachatel se tak většinou neobává, že by za své chování mohl být potrestán.  Oběti domácího násilí mají obvykle obavy nejenom z reakce útočníka na trestní  oznámení a z průběhu trestního řízení, ale především z toho, jak bude vypadat  jejich další život. Přepadají je obavy, zda zvládnou všechny povinnosti, zda se  nedostanou do finančních problémů. Často jsou ze strany partnera - násilníka  utvrzovány o své neschopnosti žít samostatný život. Zkušený pracovník poradny  jim dokáže pomoci ve všech směrech. Vyslechne, uklidní, provede celým trestním  řízením, vysvětlí oběti její práva a poskytne psychologickou podporu.  Pracovníci poraden jsou vázáni mlčenlivostí a musí zachovávat anonymitu oběti.      Stalking           Kamila, sedmnáctiletá studentka ze středních Čech, se stala obětí nebezpečného  pronásledování ze strany svého bývalého staršího partnera. Na Policii ČR, kam  Kamila přišla podat trestní oznámení, jí předali kontakt na organizaci  pomáhající obětem trestných činů, kde jí vysvětlí její práva a poskytnou jí  psychickou a sociální podporu V prvním rozhovoru se poradkyni svěřila: \"Mé  největší přání je žít zase normálně. Chci být zase tou veselou studentkou bez  starostí a bez bolestí a bez strachu a úzkosti. Nejsem schopna chodit na místa,  kde mám tušení, že mě může vidět. To mě popadají deprese a úzkost a já kvůli  nim často pláču. Mám náročné období ve škole, kdy se mi kvůli psychice zhoršil  prospěch a hrozilo i propadnutí. Kvůli němu jsem úplně musela změnit zvyky,  bála jsem se chodit na FB, s čím mě zas budě obtěžovat a jaké fotky bude  zveřejňovat. Dříve jsem byla ,smíšek\u0027, co vždy každému rozdával dobrou náladu.  Dnes potřebuji dárce dobré nálady já.\"   Jako mladistvé a tedy zvláště zranitelné oběti byla Kamile věnována speciální  péče. Získala nejenom právní informace, ale také psychickou podporu, včetně  provázení trestním řízením a doprovodu důvěrníkem na soudní jednání. Pachatel  byl odsouzen k podmínečnému trestu odnětí svobody a zákazu kontaktování. Kamila  je dnes mnohem svobodnější a postupně se vrací k šťastnému studentskému životu  bez obav z pronásledování.  Stalo se i vám něco podobného? Stali jste se obětí trestného činu a  potřebujete pomoci? Využijte svá práva a obraťte se na některou z organizací  pomáhajících bezplatně obětem trestných činů ve Vašem okolí, které jsou  registrovány nawww.justice.cz http://www.justice.cz. Je to vaše právo!     Tato osvětová kampaň je spolufinancována z projektu Operačního programu  Zaměstnanost a státního rozpočtu České republiky. ",
    "url": "/clanek11404.htm",
    "downloadedDate": "Tue Mar 10 13:38:13 CET 2020"
  },
  {
    "title": " Vnuk, který \"zachránil\" babičce kočku ",
    "date": "10.1.2020",
    "author": "Klááára",
    "source": "",
    "perex": " Virální video, které dokazuje, že pro některé lidi je domácí mazlíček cennější  než cokoliv jiného. ",
    "body": " Pro některé lidi je domácí mazlíček cennější než cokoliv jiného. Když paní  Tangová, čínská babička bydlící v 5. patře, zjistila, že její kočka se usídlila  na balkóně o patro níže, vymyslela na její záchranu svérázný plán. Přivázala  svého malého vnuka Hao Hao na lano a spustila ho na balkón o patro níže, aby  kočku vyzvedl. Pak ho vytáhla zpět. AdChoicesADVERTISINGAds by Teads  https://hp.teads.com/?utm_source\u003dinread\u0026utm_medium\u003dcredits\u0026utm_campaign\u003dinvented%20by%20teads Babička později uvedla, že neměla pocit, že by vnuka ohrožovala a riskovala  jeho život. Uznejme ale, že přestože babička nepatří mezi nezodpovědnější  osoby, má pořádnou sílu!         ",
    "url": "/clanek12004.htm",
    "downloadedDate": "Tue Mar 10 13:38:16 CET 2020"
  },
  {
    "title": " Život v kufříku začal v další nemocnici ",
    "date": "19.7.2019",
    "author": "Martina Wojtylová",
    "source": "",
    "perex": " Miminka narozená v porodnici Valašské Meziříčí, která putují do adopce nebo  přechodné pěstounské péče, budou nově dostávat i malou pozornost. ",
    "body": " Miminka narozená v porodnici Nemocnice Valašské Meziříčí, která putují do  adopce nebo přechodné pěstounské péče, budou nově dostávat na cestu z  valašskomeziříčské nemocnice kromě lékařské zprávy i malou pozornost. Nemocnice  se zapojila do projektu Život v kufříku, díky kterému si miminka s sebou  odnesou kufřík s památníkem, fotkami, pleteným oblečením, hračkami a dalšími  pozornostmi.      Název projektu „Život v kufříku“ (viz starší článek ) odpovídá i hlavní  náplni této myšlenky. Děti, které poputují k adopci, dostanou na památku  kufřík, ve kterém budou informace o jejich narození. „V naší porodnici se  každým rokem narodí několik dětí, jichž se biologičtí rodiče po narození  vzdají. V loňském roce šlo o čtyři děti, za první pololetí tohoto roku jsou to  děti dvě,“ říká staniční sestra novorozeneckého oddělení, Bc. Irena  Stromšíková, která od Nadačního fondu LA VIDA LOCA převzala společně s primářem  dětského a novorozeneckého oddělení MUDr. Liborem Slováčkem deset kufříků  určených pro tyto odložené děti a také tiskárnu k pořizování fotografií.          Společně s kolegyněmi nyní budou moci těmto odloženými dětem zaznamenávat  jejich první dny po narození. „Přiložíme do kufříku kromě identifikačního  náramku také vzpomínkovou kartičku s otiskem chodidla,“ doplňuje staniční  sestra Stromšíková. Součástí kufříku je památník, do kterého sestřičky mohou  napsat, jak se miminko po narození chovalo, jaké bylo zrovna počasí, nebo kdo  se o něj celou dobu staral. Je zde také dudlík, kojenecká láhev, fotoalbum a  ručně pletená soupravička, kterou upletly klientky domovů seniorů z celé České  republiky.    „Velmi dobře si uvědomujeme, že pro dítě je velmi důležité najít si a upevnit  svou identitu. Právě vzpomínkový kufřík může být jedním z nástrojů, jak najít  své kořeny a ztotožnit se s nimi. Sestřičky a pak i adoptivní rodiče tak do něj  mohou libovolně vkládat fotografie, otisky nožiček nebo první kresby dítěte.  Invenci a kreativitě se meze nekladou a naším cílem je rozšířit tuto myšlenku  po celé České republice,“ vysvětluje Martina Wojtylová Opava, zakladatelka  Nadačního fondu LA VIDA LOCA.   ",
    "url": "/clanek11833.htm",
    "downloadedDate": "Tue Mar 10 13:38:18 CET 2020"
  },
  {
    "title": " Berete psa s sebou na dovolenou? ",
    "date": "12.6.2019",
    "author": "Lukáš Zelený",
    "source": "",
    "perex": " Ne každá dovolená je vhodná pro domácího mazlíčka. Létání se psem nebo kočkou  mnoho evropských aerolinek umožňuje, ovšem za různých podmínek. ",
    "body": " Častokrát je lepší nechat čtyřnohého člena rodiny doma nebo ho dát do  zvířecího hotelu. Rozhodující je zdravotní stav a povaha mazlíčka. Na možnosti  cestování i hlídání zvířat se zaměřila spotřebitelská organizace dTest.  \"Cestování je pro většinu domácích mazlíčků stresující. Zvířata se vyrovnávají  třeba s měnícím se tlakem a teplotou hůře než lidé. Pokud na to zvíře není  odmala zvyklé, doporučujeme vyhnout se letecké přepravě,\" říká Lukáš Zelený,  vedoucí právního oddělení spotřebitelské organizace dTest, a dodává: \"Pokud už  chcete vzít zvířecího parťáka s sebou do letadla, vyřiďte si všechny potřebné  formality. Pokud nezačnete alespoň měsíc před odletem, pravděpodobně nestihnete  vše vyřídit včas. Před koupí letenky si dobře prostudujte podmínky dané země a  konkrétní letecké společnosti.\"      Image by fxxu  https://pixabay.com/users/fxxu-199315/?utm_source\u003dlink-attribution\u0026utm_medium\u003dreferral\u0026utm_campaign\u003dimage\u0026utm_content\u003d1844110  fromPixabay  https://pixabay.com/?utm_source\u003dlink-attribution\u0026utm_medium\u003dreferral\u0026utm_campaign\u003dimage\u0026utm_content\u003d1844110     Ne do všech zemí je možné vycestovat s domácím mazlíčkem, podmínky přepravy se  v jednotlivých zemích různí. Základní formální náležitosti vycestování zvířete  v rámci Evropské unie jsou: platný cestovní pas, očkování proti vzteklině,  označení mikročipem nebo tetováním. Očkování se považuje za platné až za 21 dní  po vakcinaci. Země jako Velká Británie, Irsko, Malta a Finsko vyžadují navíc  odčervení. To musí zvíře podstoupit maximálně pět a minimálně jeden den před  vstupem na jejich území a musí být potvrzeno v cestovním pasu. Některé státy  odmítají na své území vpustit štěňata nebo koťata.    Časopis dTest přinesl přehled hlídacích služeb pro psy. Provedl také anketu  mezi jejich provozovateli. Ptal se jich na rozsah poskytovaných služeb a  podmínky ubytování zvířat. Jejich odpovědi najdete na www.dtest.cz/psi-hotely.    Existují tři možnosti, jak přepravovat psa nebo kočku v letadle. \"Zvíře může  letět s vámi v kabině, nebo v nákladovém prostoru - buď jako odbavené  zavazadlo, nebo jako zboží. V zavazadlovém prostoru může být přepravováno jen v  dostatečně velké, uzavíratelné schráně s nepropustným dnem a otvory pro  dýchání. Na zvíře se vztahují váhové limity, rozměr přepravní schrány bývá také  omezen,\" vysvětluje Lukáš Zelený. Některé letecké společnosti povolují vzít  mazlíčka do kabiny pro cestující za přísnějších podmínek. Volnější pravidla se  vztahují na asistenční psy pro cestující se zdravotním postižením. Tito psi  jsou na palubu bráni přednostně, cestují zdarma a bez schrány.  Pokud svého mazlíčka raději necháte doma, můžete využít služby hlídání zvířat,  které se v posledních letech profesionalizovaly. Na trhu je velká řada  subjektů, které nabízí krátkodobou i dlouhodobou péči o domácího mazlíčka. Je  to spása pro majitele, kteří nemohou během své nepřítomnosti dát zvíře na  hlídání příbuzným nebo sousedům. Hlídači zvířat dokážou zajistit veškerou  potřebnou péči o psa, od krmení, přes venčení, až po zábavu.  Kromě klasických hlídacích služeb pro psy existuje také možnost pozvat si do  vlastní domácnosti člověka, který se o psa během nepřítomnosti \"páníčka\"  postará. Podobně, jak se o nejmenší děti starají placení pěstouni, existují  také náhradní rodiny, které za honorář rády nabídnou pelíšek a péči čtyřnohému  návštěvníkovi.   ",
    "url": "/clanek11797.htm",
    "downloadedDate": "Tue Mar 10 13:38:20 CET 2020"
  },
  {
    "title": " Je potřeba omezit počet asistentů ve třídě? ",
    "date": "13.2.2019",
    "author": "František Dobšík",
    "source": "",
    "perex": " Současná vyhláška umožňuje působení až čtyř pedagogických pracovníků v jedné  třídě. ",
    "body": " Školské odbory nesouhlasí se striktním omezením počtu asistentů pedagoga na  jednoho ve třídě, jak to navrhuje ministerstvo školství v novele vyhlášky o  společném vzdělávání dětí ve školách. Podle šéfa školských odborářů Františka  Dobšíka by v některých případech měla být možná i výjimka. Odbory naopak vítají  záměr omezit administrativu kolem podpory dětí, řekl Dobšík ČTK. Asociace  ředitelů základních škol se podle svého zástupce Františka Halady k novele  vyhlášky staví odmítavě.    Současná vyhláška umožňuje působení až čtyř pedagogických pracovníků v jedné  třídě. Návrh předpokládá, že by ve třídě byl nanejvýš jeden učitel s jedním  asistentem, případně dva učitelé najednou. Tento záměr kritizují některá  ministerstva i další organizace, nelíbí se ani Asociaci speciálních pedagogů či  spolku Pedagogická komora. Odmítají ho i školské odbory.    „Určitě by se tam mělo uvažovat o nějaké možnosti v kompetenci  pedagogicko-psychologické poradny, speciálně pedagogických center, případně  ředitele, zda by v nějakých výjimečných případech nemohli být přece jenom dva  asistenti,“ uvedl Dobšík.     ",
    "url": "/clanek11669.htm",
    "downloadedDate": "Tue Mar 10 13:38:23 CET 2020"
  },
  {
    "title": " Školní obědy pro všechny děti zdarma? Ekonomická šílenost…! ",
    "date": "13.9.2018",
    "author": "Brůna Jiří Matěj ",
    "source": "",
    "perex": " Slovenská vláda aktuálně přišla s nápadem dotovat školní obědy dokonce všem  dětem na prvním i druhém stupni základních škol... ",
    "body": " Již několik let v ČR úspěšně funguje projekt s názvem ´Obědy pro děti´, jehož  cílem je pomoc dětem, pro jejichž rodiny je příliš velkou finanční zátěží  zaplacení školních obědů, například pokud jde o matky-samoživitelky a podobně.  Těžko říci, zda se naši východní sousedé nechali inspirovat právě tímto  projektem, nicméně slovenská vláda aktuálně přišla s nápadem dotovat školní  obědy dokonce všem dětem na prvním i druhém stupni základních škol, což údajně  přijde tamní státní rozpočet na 100 milionů eur.      Zadarmo to nebude    Marketingoví experti by potvrdili, že jedním z nejúčinnějších reklamních  výrazů je kouzelné slůvko \"zdarma\". Dokonce prý nejen v Česku, ale celkově v  postkomunistických zemích zabírá ještě o něco lépe, než je tomu v celoevropském  průměru, viz třeba naše obliba ve všemožných akcích obchodních řetězců. Má to  jeden háček, a sice že ono \"zdarma\" je vždy jenom zdánlivé. A stejně jako je v  super-, hyper-, či mega marketu akce ´1+1 grátis´ nebo grandiózní sleva jogurtu  z patnácti korun (těsně před akcí stál jedenáct) na dvanáct opětována  nenápadným zvýšením ceny u produktů jiných, také v případě podobných plošných  opatření je zde tento v uvozovkách menší detail, na který správně upozorňují  jejich kritici. Co si budeme namlouvat, žádné zdarma opravdu reálně neexistuje  a každých sto milionů eur, či chcete-li dvě a půl miliardy českých korun, by  logicky putovalo do erární pokladny z kapes všech poplatníků prostřednictvím  daní přímých, nepřímých či skrytých.                Do čeho jiného investovat?    Není ale přece jenom trochu nepřiměřené nazvat toto opatření ekonomickou  šíleností tak, jako si dovolil autor článku v jeho nadpisu? Ono je to myšleno  \"trochu\" jinak. Za ekonomickou šílenost nepovažuji návrh jako takový, nýbrž  negativní postoj k němu. Skutečnost, že opatření by zaplatili všichni občané,  je zřejmá. V této souvislosti se ale nabízí další ekonomická otázka. Existuje  nějaká celospolečensky smysluplnější investice než do budoucnosti, dětí a  jejich vzdělání? Navíc, z makroekonomického pohledu jsou stovky milionů či  jednotky miliard něco jako desetikoruny, maximálně stokoruny v měsíčních  rodinných financích. Když máme na miliardové dárečky církvím…      Nezahazujme talenty    Česká republika nedisponuje žádným velkým nerostným bohatstvím. Jejím  největším kapitálem byly vždycky lidi, tedy jak se dnes moderně a ne moc hezky  říká lidské zdroje. Ačkoliv se naše země více než by bylo zdrávo, stala  republikou montoven a skladů, které jsme sem krátkozrace a nepromyšleně  počínaje devadesátými lety zvali, potenciál Čechů, Moravanů a Slezanů je nadále  obrovský. Jsem přesvědčený, že jsme všeobecně národem talentů v mnoha  oblastech, ať už jde o vědu, sport, umění i jiné. Problém je v tom, že hrozně  moc talentů ztrácíme. Jedním z důvodů je skutečnost, že rozvoj talentu je v  naší zemi až příliš podmíněný a odvislý od socio-ekonomického zázemí rodiny.  Nadání se přitom, a to v míře vrchovaté, zcela nepochybně vyskytuje u jedinců  pocházejících z nejrůznějších sociálních vrstev a prostředí. Děti z chudších  poměrů nicméně častěji předčasně vzdávají studium, ačkoliv by k němu měly  předpoklady. Podobně je tomu i u různých zájmových aktivit, kroužků a  sportovních oddílů. Ve světle nynějších ekonomických výsledků je mávnutí rukou  nad každým promarněným talentem o to hříšnějším a nepochopitelnějším.      Rovný přístup ke vzdělání do šikma    Asi je zbytečné se rozepisovat o sociální nerovnosti mezi žáky a studenty na  školách a jejím vlivu na školní výsledky a celkově na budoucnost jednotlivých  dětí. Domnívám se, že každý vnímavý učitel to ve své každodenní praxi pozoruje.  A mnoho učitelů dodává, že jinak je tomu třeba v Praze a naproti tomu v  ekonomicky slabších regionech. Je smutnou realitou, že i v době hospodářského  boomu některé děti nejedou z finančních důvodů na lyžák, ačkoliv oba jeho  rodiče pracují. Podobně, děti se specifickými poruchami učení a dysfunkcemi  (netřeba dodávat, že jich je čím dál tím více) mnohdy potřebují kvalitní  doučování, které ovšem logicky také něco stojí a ne vždy na něj rodina najde v  napjatém rodinném rozpočtu peníze. A tak bychom mohli v konkrétních projevech  nerovných šancí pokračovat.      Nechme se inspirovat    Každý z návrhů usilující o zmírnění těchto výrazných diferencí, na nichž ve  výsledku prodělávají jak vysokopříjmoví, tak i méně vydělávající, proto určitě  stojí minimálně za zamyšlení bez ohledu na to, zda ona inspirace přišla ze  západního či východního směru a zda ji oponenti automaticky onálepkují jako  populismus. Navíc, pokud by se obědy zdarma týkaly všech dětí, odpadnou věčné  diskuse jako u jiných zákonů s určitým stanoveným limitem či rozhodným příjmem,  kdo na ně má ještě nárok a kdo už ne. O novou zkušenost by tak mohly být vedle  dětí ze sociálně slabších rodin bohatší také žáci s vyšším kapesným, kteří ve  větších městech tvoří takzvané tvrdé jádro štamgastů proslulých fast-foodů.  Třeba by zjistili, že plnohodnotné jídlo ve školní jídelně kulturně konzumované  za pomoci příboru má možná přece jen také něco do sebe. Pokud to ovšem není  žemlovka či rýžový nákyp :-)      S použitím zdroje viz níže:  https://zpravy.idnes.cz/slovensko-skoly-jidlo-zdarma-obed-dr3-/zahranicni.aspx?c\u003dA180911_143907_zahranicni_remy   https://zpravy.idnes.cz/slovensko-skoly-jidlo-zdarma-obed-dr3-/zahranicni.aspx?c\u003dA180911_143907_zahranicni_remy ",
    "url": "/clanek11496.htm",
    "downloadedDate": "Tue Mar 10 13:38:26 CET 2020"
  },
  {
    "title": " Přátelství 100x jinak: Důležitost přátelství ",
    "date": "13.8.2018",
    "author": "Kateřina Lišková",
    "source": "Linka bezpečí ",
    "perex": " Přemýšleli jste někdy nad tím, proč si děti svých kamarádů váží? ",
    "body": " Jak známo, člověk je tvor společenský, takže je přirozené, že i děti mluví a  píší na Lince bezpečí často o svých kamarádských vztazích. Je pro ně důležité,  jak se jim daří ve skupině svých vrstevníků. Když to funguje, je to super.  Přemýšleli jste někdy nad tím, proč si děti svých kamarádů váží?    Například proto, že je to pro ně někdo:            * s kým můžou prožívat společné chvíle       * s kým chtějí sdílet svoje starosti a radosti       * komu se odváží svěřit       * od koho mohou čerpat zkušenosti, rady       * pro koho jsou také důležité       * kdo jim už někdy pomohl       * kdo na ně má čas       * kdo je chrání před samotou                  Kde hledat kamarády?    Podporujte děti, aby měly kamarády nejen virtuální na sociálních sítích, ale  zejména ty reálné, se kterými se mohou i setkávat a prožívat společné chvíle.  Najdou je ve škole, v zájmových kroužcích, při sportu… Přesto i ti virtuální  hrají důležitou roli, rozhodně třeba u dětí, které by jinak byly osamělé např.  kvůli nemoci. Tam je ovšem potřeba dbát na bezpečnost na internetu.      Víte, s kým se vaše dítě přátelí?    Poznávejte přátele svých dětí, ať víte, s kým tráví svůj čas, když jste třeba  v práci. Pokud se vám nelíbí, s kým se dítě kamarádí, mluvte o tom otevřeně.  Vysvětlete dítěti své důvody a naslouchejte také jeho důvodům, proč se kamarádí  právě s tímto člověkem. Zkuste respektovat jeho výběr, pokud pro něj není tento  kamarád z nějakého důvodu ohrožující. Jen to, že je vám nesympatický, by stačit  nemělo. Hledejte kompromisy. Současně jako rodič, který je zodpovědný za  výchovu svých dětí, můžete ovlivňovat, s kým bude vaše dítě trávit volný čas.      Jaké máte přátele vy?    Promluvte si doma o tom, jaké přátele máte, čím jsou pro vás důležití. Čeho si  na nich ceníte. Třeba tím inspirujete své děti. Může to být chvíle nenásilného  předávání důležitých hodnot vašim dětem.    Navazování kamarádských vztahů může být někdy pěkný oříšek. Ve svém příštím  článku se zaměřím na to, co dělat, když nám nabízí přátelství někdo, s kým se  nám moc kamarádit nechce. ",
    "url": "/clanek11453.htm",
    "downloadedDate": "Tue Mar 10 13:38:28 CET 2020"
  }
]